[
  "MIRCEA ELIADE\nNuntă în cer",
  "... Acum vedem ca prin oglindă, în ghicitură,\natunci însă, față către faţă; acum cunosc\nîn parte, dar atunci voi cunoaşte pe deplin...\nCorinteni, I; 13, 12.",
  "Când eram foarte tânăr, mi se întâmpla uneori să privesc\nbrusc fața unui necunoscut și să-mi spun: ce-ar fi fost ca\nomul acesta să fie tatăl meu?... Nu-mi era greu să mi-l închi-\npui; îl chema, desigur, Andrei sau Sever; astea mi se păreau\na fi numele cele mai potrivite pentru tatăl meu; pe mama\nar fi chemat-o Maria sau Sabina. Pe mama mea o chema în\nrealitate Arethusa. Pe tatăl meu, loan; dar prietenii îi spu-\nneau Jenică. Nici mama nu-l chema cum mi-ar fi plăcut\nmie; îi spunea Nelu... Omul străin din fața mea însă ar fi\nputut fi un adevărat tată; așa cum îl visasem eu, cum îl în-\ntâlnisem în unele romane, un bărbat cu tâmplele cărunte,\nmirosind foarte discret a apă de colonie, cu faţa severă și\nochii blânzi; sportiv, ironic, elegant și citind cu pricepere\nanumiți moraliști francezi. Acesta, firește, era unul din\ntipurile perfecte ale părintelui.\nAlteori aș fi vrut ca tatăl meu să se fi întâmplat a fi un\nmedic ilustru, sau căpitan de marină, sau un mare indus-\ntriaș. Pe mama mea mi-o închipuiam mai simplă; ori docto-\nriță, ori artistă; aș fi vrut să picteze, s-o văd umblând prin\ncasă într-un halat alb, cu mânecile sumese până la cot... Au\nfost ani, în adolescenţa mea, când aș fi dorit ca mama mea\nsă fie italiancă, iar tata englez. Dar asta e cu totul altă poves-\nte... Voiam să spun un lucru mai simplu, care mi se întâm-\nplă încă și astăzi, deși din ce în ce mai rar, dar care mi-a\ntulburat toată adolescența și prima tinereţe. Mă aflam une-\nori alături de un bărbat, într-un tramvai, pe bancă, și mi-l",
  "închipuiam tatăl meu. Nu era întocmai așa cum îl voisem\neu, cum îl visam de atâţia ani; cel puţin, nu era întotdeauna\nașa. Dar era totuși un a/tu/ decât tatăl meu; și aș fi putut fi,\nîntr-adevăr, copilul lui, aș fi avut altă mamă, aș fi avut poate\nalte surori și fraţi, aș fi trăit în altă casă, în alt oraș. Totul ar\nfi putut fi altfel. Gândul ăsta m-a obsedat întotdeauna: că\ntoate ar fi putut fi altfel sau s-ar fi putut să nu fie deloc; că\ntoate sunt întâmplătoare pe lumea asta, fără nici o necesi-\ntate, fără nici o noimă... Când trec pe vreo stradă veche, de\nmahala, și văd unele case bătrânești, cu uluci, cu grădina\nnăpădită de nalbă și zorele, mă închipui născut aici și mă\nvăd ducându-mă, cu alți copii desculți, la o școală primară\nde mahala, mă văd citind la o lampă de gaz într-o cameră\nvopsită în roz... Sau, în vreun oraș de provincie, într-una\ndin acele case boierești, cu grilaj de fier învechit, cu pitici\ncolorați și bazin de ciment în grădină... Mă întorceam\nacasă, aproape întotdeauna, neliniștit, întristat, după o ase-\nmenea rătăcire pe străzi necunoscute de mahala...\nEvident, toate acestea nu prea au de-a face cu cele ce vreau\nsă spun, continuă Mavrodin. Dar nu mă grăbesc. Și-apoi mi se\npare că am să găsesc undeva, printre amintirile acestea,\ndezlegarea întâmplărilor care au urmat. Poate mi s-a făcut\ncândva vreun semn, poate că mi s-a indicat ceva... Ar fi îns-\npăimântător să crezi că din tot acest cosmos atât de armo-\nnios, desăvârșit și egal cu sine, numai viața omului se petre-\nce la întâmplare, numai destinul lui n-are nici un sens... Mă\nîntreb, bunăoară, dacă nu cumva în ziua când am început\nsă iubesc nu s-a întâmplat ceva lângă mine, ceva pe care eu\nnu l-am văzut sau pe care nu l-am înţeles și prin ignorarea\ncăruia m-am abandonat, fără luciditate, cu totul iresponsa-\nbil, întâmplărilor. Te trezești că ai devenit ceva, aproape\nfără să-ți mai amintești începuturile acestei transformări.\nCând cel dintâi prieten al meu s-a însurat, am rămas o noap-\nte întreagă de vorbă cu el, încercând să aflu ce s-a întâmplat,\ncum a ajuns aici, ce norme sau ce pasiuni l-au hotărât la\nacest pas. N-am înțeles aproape nimic, îţi mărturisesc...\n— Asta nu o înţelege nimeni, îl întrerupse Hasnaș.",
  "Avea un glas schimbat, neașteptat de sobru, aproape so-\nlemn. În întunerec, ochii îi străluceau umezi, depărtaţi.\n— Nimeni, repetă el mai încet. Se întâmplă așa, fără să\nştii, fără să-ţi dai seama. Tot ce ni se spune: dragoste, bani,\ninterese sunt prostii. Nici un bărbat nu s-ar sacrifica pentru\nun amor sau pentru avere. Orice s-ar spune despre bărbați,\noricât de proști ar fi în majoritatea lor, lucrurile nu pot fi\nexplicate atât de simplu. E aici un fel de vrajă, şi asta nu\nvine din dragoste, din pasiune, ci dintr-o nebunie nesim-\nțită, care cu orice chip încearcă să ne umilească...\nSe opri deodată, tot atât de brusc precum începuse. Par-\ncă s-ar fi trudit să-și amintească un amănunt preţios, să gă-\nsească un cuvânt potrivit. Mavrodin îl așteptă câteva clipe,\napoi continuă.\n— Judeci lucrurile acestea cam în același fel cu mine;\nfireşte, cu altă, mai bogată experiență...\n— Toți suntem aici de acord, scumpul meu prieten, vorbi\nHasnaș rar. Ne necăjesc uneori pe noi femeile, învinuindu-ne\nde solidaritate cu orice preţ, dar adevărul este că, aici, sim-\ntim cu toţii la fel. Chiar acei care nu se pot exprima decât\nbolovănește...\n— E un destin, se-nţelege, continuă Mavrodin nerăbdă-\ntor, ca și cum s-ar fi temut să nu-și piardă firul povestirii.\nEste și acesta un destin, căci sunt și altele, nenumărate... De\nfoarte multe ori încerc să-mi dau seama de ele, mai ales de\nacele destine obscure, lipsite de glorie, care decid, fără ști-\nrea și în absenţa noastră, pentru o viață întreagă. Când o iu-\nbeam, mă întrebam uneori dacă înainte de a o întâlni nu\nvisasem ceva dramatic sau dacă, la întâlnirea noastră, nu m-a\nfrapat, cum se spune, vreun amănunt extraordinar... De pil-\ndă, îmi aduc bine aminte un lucru: când s-a îmbrăcat să ple-\nce avea o voaletă largă, neagră, picantă, și blana îi era foarte\ndiscret parfumată cu Ambre antique. Dar asta se întâmpla\ncu câteva ceasuri după ce, fără știrea mea, mă îndrăgosti-\nsem. Am întâlnit-o la unul din prietenii mei, arhitect bogat\nși amator de petreceri. Intr-o după-amiază, într-o zi cenușie\nde iarnă, când aș fi putut face orice altceva, la un ceas în\ncare, de obicei, stăteam la mine acasă... 8 ianuarie; îmi\namintesc perfect data. Fram foarte plictisit, aproape întris-",
  "tat de sărbătorile care trecuseră anevoie; obosit, fără chef,\nexasperat numai la gândul că trebuie să mă duc la priete-\nnul meu. Făgăduisem. Mi-ar fi fost greu să refuz. Imi propu-\nneam să nu rămân mai mult de un ceas...\nIn primăvara aceea, când o iubeam și eram la doi pași de\nmoarte din pricina ei, m-am trudit adesea să-mi amintesc,\nceas de ceas, ziua de 8 ianuarie. Aș fi vrut să știu cu ce haine\nmă îmbrăcasem de dimineaţă, ce carte luasem din raft,\ndacă citisem sau nu vreun ziar, dacă am primit vreun alt te-\nlefon în afară de al lui Alexandru, care-mi amintea de pe-\ntrecere. Imi spun că, dacă mi-aş fi aruncat altfel ochii pe\nziar, aș fi zărit poate reclama vreunui film mult lăudat și m-aș\nfi dus să-l văd înainte de a-mi ţine cuvântul faţă de Alexan-\ndru. Ileana n-ar fi rămas până seara târziu, acolo, dacă n-aş\nfi venit eu. Poate ar fi plecat înainte de venirea mea, și n-aș\nmai fi întâlnit-o, sau, dacă întâmplător aș fi întâlnit-o altă\ndată, n-ar fi fost vraja serii aceleia de 8 ianuarie; poate nici\nea n-ar mai fi fost liberă, poate nici eu... S-ar fi putut întâm-\npla atâtea... Uneori, mai ales în tren, privesc cu atenție chipul\nvecinei mele de compartiment și îmi spun: dacă m-aș fi aflat\nîntr-o anumită zi, într-un anumit loc, într-un anumit oraș,\nfemeia aceasta ar fi fost soția mea sau poate ar fi fost, cum\nse spune, dragostea mea cea mare.\nO privesc atunci cu spaimă; cum ar fi fost viața noastră?\nNu mă gândesc deloc la trupul ei; e destul de ușor să cu-\nnoști şi să uiţi un trup. Dar mă gândesc mai ales la prezenţa\nei, la magia ei ascunsă. O zi, o sută de zile, zece ani cu ființa\naceasta frumoasă sau mai puţin frumoasă, blondă, înaltă,\ncum o fi, sub același acoperământ, alături de tine, zi după\nzi, zi și noapte! Cum ar fi lucrat magia ei asupră-mi? Cum\nm-ar fi turmentat prezenţa ei?... Orice femeie pe care o\niubesc mă apasă, mă sugrumă și, fără voia ei, mă destramă\nși mă topește, până la descompunerea finală. De sfârșitul\nacesta nu scapă nici un bărbat... Mă rodea însă altă între-\nbare: cum mi-ar fi fost suferința aceasta dulce, fecundă? In\nce chip aș fi părăsit lumea aceasta? De-a dreptul în turpitu-\ndine, printr-o lentă sinucidere, sau într-o jertfire mare?...\nMavrodin se opri, respirând repede. Își aprinse o țigară\nși privi câteva clipe cum arde chibritul până aproape de un-",
  "ghie. ÎI zvârli apoi, distrat, ca și cum nu l-ar fi băgat în sea-\nmă. Îi alergau gândurile.\n— ... De ziua aceea nu-mi amintesc nimic precis. Doar că\nm-a întâmpinat soţia lui Alexandru, mustrându-mă că vin\natât de târziu. Când mi-au auzit numele în salon, câteva ca-\npete s-au întors spre ușă. Publicasem, cu puţine săptămâni\nînainte de Crăciun, una din cărţile mele cele mai citite, Ti-\nnerețea Magdalenei. Mărturisesc că nu sunt orgolios, nu-mi\nplace să mi se vorbească prea insistent despre literatura\nmea. Sunt încă un bărbat tânăr și am altfel de orgolii decât\nacelea ale artistului. Cu atât mai puţin îmi place să fiu, cum\nse spune, admirat. Recunosc, sentimentul acesta e un sen-\ntiment real și onest; și eu admir o seamă de oameni, mai\nales câțiva artiști, câţiva scriitori. Dar aș prefera să nu știu,\nsă nu simt asta...\nAm intrat în salon foarte puţin dispus. Se va vorbi, pro-\nbabil, de cartea mea. Gazda se va simţi datoare să schimbe\nconversaţia, aducând-o de-a dreptul în literatură, vorbind\ndespre noutăţile librăriei și apoi despre cartea mea. Primi-\nsem mereu scrisori, mi se telefona și, din atâtea conversatii,\nînțelegeam că Magdalena este eroina la modă. Lucrul aces-\nta îmi făcea, firește, plăcere, dar de departe. În mijlocul ci-\ntitorilor, și mai ales al cititoarelor, mă simţeam stânjenit.\nOamenii aceștia cred că, acum, pentru că mi-au citit cartea,\nștiu anumite lucruri despre mine; oamenii aceștia sunt si-\nguri că anumite lucruri scrise de mine s-au întâmplat aievea\nși așteaptă, întâlnindu-mă, să-și verifice impresiile, să mă\ncântărească, să mă judece...\nIntram cu sentimentul acesta în salon și mă pregăteam\nsă scot tabachera, ca să pot face ceva precis, să-mi coordo-\nnez gesturile în jurul unui amănunt concret... Era o odaie\nlungă, nu prea înaltă, cu un pian mare, negru, descoperit,\nspre fereastră. Era aproape seară, dar, dintr-o curiozitate a\ngazdei, nu ardea decât o veioză într-un colț. In fund se mai\npăstrase pomul de Crăciun, cu lumânările aprinse. Imagi-\nnea aceasta o păstrez foarte precisă, clară. Și, din toate aces-\nte fragmente, profiluri, lumini, gesturi, feţe, glasuri, am vă-\nzut deodată desprinzându-se mâna Ileanei, palidă, cu dege-\ntele foarte lungi, aproape transparente. Am zărit mâna aceasta",
  "înainte chiar de a-i vedea bine faţa și ochii. Braţul întreg,\nprobabil, se odihnise până atunci pe pian, şi, la intrarea\nmea, îl ridicase, leneșă. Degetele mi s-au părut neobișnuit\nde însuflețite, parcă ar fi fost singurul lucru viu printre toa-\nte acele fragmente de viaţă îmbulzite în salon. Şi mai era\nceva, un amănunt care m-a obsedat apoi multă vreme:\nmâna întreagă părea goală, degetele acelea palide şi ner-\nvoase erau parcă făcute anume ca să poarte un inel, și inelul\nacesta le lipsea. Era o mână pură, nelogodită, monahală...\nN-am privit-o imediat. Erau câteva domnișoare care\nțineau cu tot dinadinsul să mă întrebe nu știu ce lucru. In\nclipa următoare, uitasem aproape mâna aceea vie care alu-\nnecase moale deasupra pianului. Când i-am fost prezentat,\nnu m-a lovit nimic, n-am avut nici o tresărire. Nu mi s-a pă-\nrut prea frumoasă; poate pentru că nu era aproape deloc\nfardată, iar în odaie era o lumină murdară, mohorâtă, de\nlumânări. Imi aduc aminte — și i-am spus-o de multe ori, în\nurmă — că m-a impresionat o foarte ușoară oboseală în\npriviri. Nu era oboseala zilei, nici strivirea pe care ţi-o lasă\no boală lungă sau o serie de excese, ci oboseala aceea\naproape ironică pe care o imprimă cu timpul inteligența fe-\nminină. Nu mi s-a părut prea frumoasă, dar înaintând\nfoarte puţin spre stânga ei, să mă înclin în fața unei doam-\nne în vârstă, mi-am dat deodată seama că n-am văzut-o bine,\ncă n-am privit-o cu atenție, și de-abia m-am putut stăpâni să\nnu mă întorc chiar atunci din nou spre ea, ca s-o cercetez\nîncruntat, cu luare-aminte. Am făcut asta însă câteva minu-\nte în urmă și am putut-o face fără să fiu observat. Vorbea cu\no prietenă și privea în jos. Am văzut că are fruntea înaltă și\ntâmplele ușor arcuite, iar coloarea părului, castanie, stinsă,\no făcea să pară mai severă. Apoi am înţeles de ce mă întor-\nsesem: ochii aceia foarte mari și nelămuriţi, gura ei vastă,\nstrivitoare. Parcă obrazul întreg îi era brăzdat de izvorul\nprivirilor și de carminul gurii.\nAm auzit-o chemată de o prietenă: Ileana. Numele nu i-l\nreţinusem. O chema Ileana și se îmbrăca totuși pentru un\nalt nume, pentru o Maria sau o Lucia. O bluză în alb și ne-\ngru, cu un guleraș alb și mâneca strânsă. l-am întâlnit iarăși\nmâna. Desigur că nu iubește şi nu e iubită, mi-am spus.",
  "Peste putinţă să nu vadă, oricine ar fi fost bărbatul acela, că\nasemenea degete trebuiesc desăvârșite printr-un singur inel.\nNici mână n-avea pentru o femeie pe care o cheamă Ileana.\nȘi cu toate acestea, auzisem bine; acesta era numele ei. O\nvăzui ridicându-se și trecând în odaia alăturată. Nu prea\nînaltă, foarte subțire, având coapsele netede, piciorul lung,\nnervos. N-am urmărit-o cu ochiul ca s-o măsor; nu privesc\nniciodată în felul ăsta o femeie. O privesc însă întotdeauna\ncu foarte multă bunăvoință și aştept să văd ce vrea sau ce\nare ea să-mi arate. Nu suntem noi de vină dacă cele mai\nmulte dintre femei ne arată, cu insistenţă, ceea ce e obscen\nsau inert, sau caduc în corpurile lor. Pe o femeie care-și\nsubliniază contururile obscene nu o poți privi altfel decât\nobscen. Obiectul ne indică, de cele mai multe ori, cum tre-\nbuie el privit și judecat. Un bărbat care privește cu aviditate\ncorpul unei cocote nu poate fi învinuit de indiscreţie. Fe-\nmeia ne invită întotdeauna s-o privim așa cum vrea ea...\nAm mai avut atunci și o altă impresie: că femeia aceasta\nnu poate fi singură. Undeva, prin apropiere, în ţară, în\nstrăinătate, trebuia să existe un soț, un bărbat pereche. Nu\nștiu de ce, mi se părea făcută pentru tovărășie. Straniu...\nSe opri iarăși, zâmbind. Apoi se întoarse brusc cu faţa\nspre celălalt. a\n— Toate acestea, bineînţeles, nu le-am scris în carte. In\nfața hârtiei albe rareori izbutești să rămâi în realitate, să fii\nSincer...\nDar e curios, fata aceasta era făcută pentru tovărășie,\npentru nuntă... Nu știam ce vârstă să-i dau; nu mai era, în\nnici un caz, prea tânără; putea avea treizeci de ani sau poa-\nte câțiva ani mai mult...\nO privisem îndestul, poate prea mult, și asta mă necăji.\nNu voiam deloc să par dispus pentru o nouă intrigă. De\naltfel, nu m-au ispitit niciodată succesele ușoare, n-am fost\nun flămând gata de a primi orice. M-ar fi plictisit să fi sur-\nprins cineva privirile mele: tânărul romancier care urmă-\nreşte avid cu ochii o necunoscută... Penibil. Orice gest curte-\nnitor aș fi făcut, de altfel, în acea seară, ar fi fost grosolan.\nAșa cum venisem în casa aceea, ca un sărbătorit, îndată\ndupă apariţia unei cărți, se presupunea că aproape nimic",
  "nu mi-ar fi fost refuzat; mai ales de o femeie necunoscută.\nS-ar fi spus că toţi cei de față îmi erau datori cu ceva, că se\ndase un consemn general ca să nu mă supere nimeni, nici\nmăcar cu privirile — așa cum nu trebuie supăraţi miniștrii\nsau superiorii invitaţi într-o casă — și ar fi fost nespus de\nvulgar să accept sau să profit de această situaţie... De altfel,\npentru că îți mărturisesc toate astea, am să merg și mai de-\nparte. Sunt lucruri pe care nu le spune nimeni, dar pentru\nmine condiţia de scriitor are câteva aspecte de-a dreptul pe-\nnibile. Nu știu cum s-or petrece lucrurile în alte ţări, dar la\nnoi oamenii încă n-au învăţat cum să vorbească și cum să se\npoarte cu un scriitor. Il confundă întotdeauna cu autorul\ncărților sale și-l chinuie flatându-l sau amintindu-i neconte-\nnit că el a scris cutare roman, a creat cutare femeie sau a\nformulat cutare aforism. Lucrul acesta mi se pare de-a\ndreptul înfiorător; ca și cum, în fața unui chirurg, ai fi\nobligat să vorbești exclusiv de operații și să-i amintești ne-\ncontenit că a scăpat de la moarte pe cutare domnișoară.\nSau ai chema la masă pe un tenor și ai vorbi tot timpul de-\nspre operă, iar la desert l-ai ruga să-ţi cânte ariile lui favo-\nrite, fluierându-le tu înainte, ca să i le amintești...\nAm trecut în altă odaie, ca să pot lua direct parte la o\ndiscuţie care începuse cu mult înainte de venirea mea. Imi\namintesc; vorbea cineva, un maior îmbrăcat civil, despre\ncampionatele de schi. Când am intrat, un tânăr se lipi de\nperete ca să-mi facă loc. Asta mă indispuse și întorsei capul,\ndisperat, doar voi întâlni vreo figură mai puţin crispată. Nu\nerau decât oameni cumsecade, care discutau despre spor-\nturi de iarnă. Singurul cu care mă puteam înţelege era tâ-\nnărul lipit de perete, și el era paralizat, pentru că autorul\ncărților pe care le citise, și probabil îi plăcuseră, se afla,\nprin miracol, alături de el, cu o ţigară în gură, cu nodul cra-\nvatei bine făcut, proaspăt ras și dispus oricând la o conver-\nsație ușoară. Am încercat să intru în vorbă cu el. Îşi contro-\nla răspunsurile, crispat, cu toată ființa lui încordată, nu\ncumva marele scriitor să-și facă o impresie proastă despre\nel. Cu orice preţ trebuia să-și plaseze măcar o observaţie in-\nteligentă, ca să se convingă maestrul că n-are în faţa lui un\ncititor oarecare...",
  "Adevărul este că tânărul meu prieten era un excelent ci-\ntitor. Dar cei 19 ani ai săi îl paralizau. Poate că altădată l-aș\nfi ajutat să-și vină în fire. Iubesc, uneori, extazele acestea,\npe care le-am trăit cândva și eu și care îmi îngăduie astăzi\nsă măsor distanţa care mă separă de inocență, de prima ti-\nnereţe. Dar în acea zi n-aveam astâmpăr. Nu cred că do-\nream cu orice chip să stau de vorbă cu necunoscuta aceea,\ncare se ridicase din fața mea, puține minute în urmă, cu o\nmișcare zvâcnită, de arc desăvârșit. Dar mi-ar fi plăcut să mă\naflu undeva, pe vreun colț de canapea, așezat alături de\ncineva, stând de vorbă. Mi-ar fi plăcut să întâlnesc un prie-\nten. Erau numai câţiva cunoscuţi, destul de bine dispuși,\nîntârziați în sufragerie; câteva domnișoare care mă priveau\ndin praguri, prefăcându-se totuși că nu-mi acordă prea\nmultă atenţie. Arhitectul căuta necontenit plăci de gramo-\nfon. Era o gazdă perfectă; pentru că se apropia de 40 de ani\nși începuse să chelească, făcea eforturi să pară glumet, ne-\nserios, dansator neobosit și amator de flirt. Dansa cu toate\nfetele și încuraja pe cei câţiva studenți — colegii surorilor\nsale — să-l tutuiască. Și băiatul acesta este totuși un foarte\ntalentat arhitect și o minte foarte ascuţită. Dar se pare că\napropierea bătrâneţii sperie întotdeauna, chiar pe cei mai\nbuni dintre noi. Bănuiesc că asta explică multe...\nSe opri din nou, ca să-și aprindă o ţigară, fără grabă. Ce-\nlălalt rămase întins pe chaise-longue, mângăindu-și genun-\nchiul: parcă nici nu l-ar fi ascultat. Și, cu toate acestea, Ma-\nvrodin îi simțea prezența tot mâi apăsătoare, se simţea stă-\npânit, și parcă cineva din umbră, de lângă el, l-ar fi îndem-\nnat să continue, să spună, repede, fără să ascundă ceva.\n— „Fireşte, în carte, lucrurile nu sunt povestite întocmai.\nAcolo am închipuit o întâlnire mai romantică; tot în ziua\nde 8 ianuarie — asta nu puteam cu nici un chip s-o ascund\n- dar la Predeal, în vila unor prieteni comuni, adunaţi pen-\ntru schi. In treacăt fie spus, nu mă depărtam prea mult de\nadevăr. La Predeal am fost, de atunci, de câteva ori împre-\nună, și ea schiază bine, a învăţat asta în Germania cât timp\na lucrat acolo... Am aflat toate astea câteva ceasuri în urmă,\ncând aproape ne împrietenisem. Plecase din țară, cu vreo\npatru ani mai înainte, funcționară la Legația română din",
  "Berlin. Știu, acum, că ce-ruse ea, insistent, să lucreze acolo.\nDar astea le-am aflat pe urmă... Întâlnirea aceea de la Pre-\ndeal, pe care am povestit-o în carte, mi se pare și ea, acum,\nreală. Am trăit împreună iarna Predealului. Știu cum își\nîncalță bocancii și nu mi-e greu să mi-o închipui venind\nspre mine, ca în roman, și spunându-mi cu simplitate: „Vezi\ncă ţi-ai legat greșit curelele...“\nDe fapt, primele cuvinte pe care mi le-a adresat mi le-a\nspus în sufrageria prietenului meu, arhitectul. Mi-a spus\nceva destul de searbăd, ceva cam în felul: „Bine că s-a sfârșit\nși cu sărbătorile astea“... Dar m-a mirat îndeosebi un lucru:\ncă spusese câteva cuvinte banale, şterse, și-și aruncase privi-\nrile pe fereastră, în strada înzăpezită, luminată ca de un\nopaiț verde de felinarul din fața casei, cu atâta melancolie,\nîncât mi s-a părut că ar fi fost de-a dreptul vulgar s-o întreb\nmai mult. M-am prefăcut că n-am observat privirile acelea\ntriste, obosite, aproape înlăcrămate. Mai târziu cât de bine\nle înţelegeam, cât m-au chinuit cu jarul lor nestins, mai\ntârziu, când le pătrundeam noima: alte sărbători de iarnă\ncare se încheie, alt Crăciun înghiţit undeva, în negura ani-\nlor care se adună în spate, și ea rămasă tot atât de singură,\ntot atât de depărtată de limanul pe care îl visa de atâția\nani... Dar poate că nu e bine să amestec întâmplările aces-\ntea. Mai târziu are să vină iarăși vorba...\nNădăjduiam că mă va întreba ceva despre cărțile mele,\nmai ales de Zineretea Magdalenei, nume care se afla pe bu-\nzele tuturor. Cu ea aș fi dorit să stau de vorbă despre scrisul\nmeu. Nu pentru că era femeie și poate începuse să-mi pla-\ncă, dar o bănuiam vie, din creștet până în glezne, vie, inte-\nligentă, melancolică...\nDe obicei, nu-mi plac oamenii trişti; cu atât mai puţin fe-\nmeile triste. Cei mai mulți dintre noi suferim de tristeţi\numilitoare, de ordin biologic sau psihologic. Suntem trişti,\npentru că am ratat o afacere, pentru că nu ne funcționează\nficatul sau pentru că am pierdut o noapte la chef sau în\nbibliotecă. Iar cu femeile e și mai penibil. E ceva de duzină\nîn cele mai multe tristeţi feminine... Ea, Ileana, avea însă,\nîn ceasul acela, o tristeţe de tulburătoare discreţie. Dacă nu\nne-am mai fi întâlnit, n-aș fi crezut chiar că privirile ei fugi-",
  "seră, într-adevăr, afară, pe fereastră, grele de melancolie.\nPentru că, puține minute în urmă, faţa îi era luminată de\ninteligență, de oarecare ironie chiar. Nu citise nimic de\nmine, nu citise nici măcar Tineretea Magdalenei, şi ghicise\ncă întâmplarea aceasta mă irită. Incepu să mă necăjească.\nDe altfel, mai târziu, a găsit în cărțile mele, în arta mea, o\nfoarte discretă și abilă rivală. Atunci rămâneam multă vre-\nme alături, aproape lipiți unul de altul, ascultându-ne tru-\npurile, și ea îmi punea mâna pe frunte, și ghiceam în mân-\ngâierile ei ceva mai mult decât o limpede alunecare a dege-\ntelor; ghiceam întrebările ei nerostite, încercările ei de a\npătrunde în zone pe care nici o pasiune şi nici un extaz nu\ni le întredeschideau.\n— La ce te gândești, mă întreba uneori, surâzând ironică,\nștiind prea bine că n-am să pot niciodată răspunde sincer.\nCe ascunzi aici? întreba iarăși, prinzându-mi tâmpla în\npalma ei mică, palidă.\nNu cred că o indignau micile secrete frivole, nu cred că\nse temea de o privire pe care aș fi aruncat-o unei femei fru-\nmoase, ci o munceau subteranele acelea în care trăiam eu,\nsingur, cu desăvârșire singur, solitudinea aceea care nutrea\nabsenţele mele, cărțile mele...\nAtunci însă nu citise nimic din tot ce publicasem. Nu-mi\nmai aduc aminte precis ce-am vorbit. Era, însă, din ce în ce\nmai cald în odaie, se aprinseseră lămpile, am fost chemaţi\nîntr-o altă încăpere să bem un pahar cu șampanie, și mi-a-\nduc iarăși aminte că am dorit deodată, cu o poftă năprasni-\ncă, să dansez cu femeia aceasta. Nu mai era lângă mine.\nVorbisem cu ea destul de mult și insistent, într-atât de insis-\ntent, încât gazda îmi atrăsese de mai multe ori atenţia, în\nglumă. Dar până atunci nu-mi dădusem încă seama. Un\nflirt; câteva ceasuri de caldă și agreabilă conversaţie; în cel\nmai bun caz, o nouă legătură.\nDar nu mai era lângă mine, și simțeam invadându-mă\nlent pofta aceea otrăvită de a o avea aproape, în dans. Am\ncăutat-o cu ochii prin camerele învecinate. Plecase să bea o\nlimonadă. O văd: rezemată de bufet, cu privirile plecate.\nDar, fără îndoială, mi-a simţit ochii aţintiţi asupra-i. Și-a\nfrecat fruntea, neliniștită, apoi și-a ridicat-o încet, zâmbind,",
  "parcă ar fi știut că mă întâlnește, cu ochii străpungători,\ndincolo, în prag. Am schiţat un gest, probabil grotesc, de\ninvitaţie la dans. Mi-a răspuns cu un semn că e obosită. M-am\napropiat. M-a privit venind, și figura ei a devenit deodată\ngravă, concentrată, parcă s-ar fi desprins atunci o taină din\nmișcările mele, o taină pe care o înţelegea, îngrozindu-se.\nCând am fost aproape de tot, s-a rezemat mai pierdută de\nbufet. Nu-mi dădeam seama ce se întâmpla cu mine; șam-\npania, îmi spuneam, ca să mă liniștesc. Dar mi-amintesc că,\nrugând-o insistent să danseze, ea și-a ridicat braţul ca să-și\nașeze paharul cu limonadă pe o etajeră, și atunci l-am văzut\ndin nou, și m-a înspăimântat paloarea și perfecțiunea lui. l-am\nluat mâna, foarte decent, aproape rugător. Simţeam din\nprivirile ei că refuzase cu multă greutate, că luptase și ea, că\nse temuse și ea. In clipa când i-am luat mâna și i-am înălțat\nuşor braţul ca s-o cuprind pentru dans, muzica a încetat.\nAm rămas o clipă cu palma ei strânsă într-a mea, în aer.\n1 |\nAm uitat de mult gustul atâtor trupuri pe care le-am cu-\nnoscut. Asta se întâmplă aproape tuturor bărbaţilor: să n-ai-\nbă amintiri calde, să nu mai păstreze nimic din toată magia\naceea a dragostei fizice. Cred că femeile uită mai greu; tru-\npurile lor păstrează îndelung prezenţa bărbatului pe care l-au\niubit sau cunoscut cândva. Dar se întâmplă în viaţa oricărui\nbărbat un miracol de câteva clipe: întâlnirea unei priviri, o\nsărutare, o atingere care nu se aseamănă cu nimic din tot\nceea ce a fost până atunci. Parcă ar începe un fir nou, o deş-\nteptare în altă parte: pătrundere misterioasă, și totuși fireas-\ncă, într-un văzduh necunoscut. Nu prea știu cum să preci-\nzez toate acestea; cred însă că orice bărbat simte, în acea\nclipă, că se petrece ceva nou cu el, ceva maiestuos și straniu;\nnu e numaidecât dragoste, nici emoție, nici trepidaţie car-",
  "nală. Atâtea femei care ne uimesc prin nesfârșita lor volup-\ntate și care nu ne revelează totuși nici una din aceste clipe\nde dulce spaimă și pierdere de sine...\nSimt că mă rătăcesc, îmi dau seama că spun foarte prost\no sumă de lucruri pe care le văd și le știu totuși cu precizie,\ndar îmi place să vorbesc la întâmplare. Asta mă stimulează\nși mă odihnește. In cartea mea am încercat în mai multe\nlocuri să limpezesc stările acestea miraculoase și mai ales în-\nceputul întâlnirii trupurilor noastre, palma ei strânsă într-a\nmea și suspendată, beată, în aer. Nu cred că am izbutit.\nSunt încă un scriitor prea turbure pentru a putea descrie\nstările acestea liminare, anevoie de precizat. Firește, nici\nvorbă nu era atunci de dragoste. Era mai mult decât o în-\nCântare: o comoţie, prin care mi se revelase brusc un alt\ntrup și altă prezenţă. Cât de puţin exprimă toate cuvintele\nacestea, vechi, uzate, tocite... Dar dragostea a venit mai târ-\nziu, dragostea a început de-abia după ce vraja aceea izbuti-\nse să ne izoleze și să ne topească unul într-altul. Pentru că,\nfirește, unirea trupurilor noastre s-a pecetluit în acea clipă\nsuspendată, când am cules-o întreagă, cuprinzându-i nu-\nmai palma. Mâna aceea palidă, nervoasă, atât de stranie în\nnuditatea ei, care mă fascinase de la primul meu pas în salon,\nîmi comunica acum nu știu ce căldură feminină, ce neastâm-\npăr uimit, pe care-l simțeam năvălind încet în tot trupul. Aș fi\nvrut, poate, să mă scutur, să mă smulg din beatitudinea\naceea indiscretă, căci eram tot timpul conștient că mă aflam\nîn mijlocul unor oameni streini, că ochii lor poate mă mă-\nsoară cu mirare sau ironie, dar îmi era peste putință să las\nmâna Ileanei. Nici măcar nu o strângeam: o păstram, pur și\nsimplu, înghițită în palma mea...\nCred că ea a izbutit să se dezmeticească întâi. Probabil\ncă ne observase destul de multă lume, și câțiva glumiseră\nchiar. Indrăznisem ca un adevărat cuceritor. Am înțeles asta\nmai târziu, când am văzut că dragostea și legătura noastră\nnu surprindeau aproape pe nimeni... Dar lucrurile acestea,\nfirește, n-au nici o importanţă... Ea mi-a strâns ușor degete-\nle și mi-a apăsat braţul în jos. A fost după o secundă... după\ncâteva minute? N-am știut niciodată; n-am întrebat-o, dar\ncred că n-a știut nici ea. Ne-am trezit amândoi lipiţi de bu-",
  "fet, striviți acolo de musafirii care se îngrămădeau spre uşă.\nIarăşi un interval obscur, de care nu-mi amintesc decât lu-\ncruri turburi. Și, cu toate acestea, sunt sigur că inteligenţa\nmea întreagă, orgoliul meu, redeșteptat pentru câteva\nclipe, s-au trudit să mă oprească, să mă păstreze, să mă ţină\ncu tot dinadinsul. Sunt sigur de asta... Dar nu-mi amintesc\nnimic. Mă îndemna parcă o febră; îmi pătrunsese în carne\no taină din altă parte, pentru că nu era dorinţă, nu era vo-\nluptate în strângerea aceea de mână... Am crezut până\natunci că iubisem, bănuiam că n-am să mă opresc la prima\ndragoste, cea de la 20 de ani, că viața mă va mai așeza în\ncentrul de foc al patimei. Dar mai târziu mi-am dat seama\ncă nici o dragoste, nici o pasiune, nici o unire de până atunci\nnu fusese desăvârșită; răpirea aceea nu o mai cunoscusem...\nImi amintesc, de asemenea, că am ajuns amândoi, fără\nsă ne dăm seama, în odaia învecinată, cea cu pianul și cu\npomul de Crăciun. Am alunecat, poate, pe lângă perete, în-\nghesuiți de musafiri, zâmbind în gol, simțindu-ne mereu\nîmpreună, aproape, unul lângă altul. De-abia când ne-am\nașezat din nou faţă în faţă, mi-am dat seama că ochii ei ne-\nlămuriți și mari sunt umezi, adânci, clătinaţi uneori de. o lu-\ncire caldă, feminină. Îi văzusem altfel până atunci. Îi ve-\ndeam altfel în fiecare ceas; poate pentru că nu știam încă\ncum să-i privesc. Căci ăsta mi se pare lucrul cel mai greu de\nînvățat în contemplarea iubitei: să ştii cum să-i priveşti\nochii. Uneori, privirile noastre lovesc atât de nepriceput o-\nglinda ochilor iubitei, încât o turbură, aburind-o; sau, și\nmai grav, fac ochii opaci, le dă un luciu de teracotă, de\nsmalţ colorat. Și sunt, de asemenea, priviri crâncene, care\nsmulg retina sau o pătrund sălbatic, sângerând-o, sau o în-\ntunecă... Nu știu cum să-ți explic mai bine toate lucrurile\nacestea, care acum mi se par de o tragică și solemnă însem-\nnătate, iar atunci când sunt trăite ni se par, de cele mai\nmulte ori, naive sau nesemnificative. Pe mine mă obsedea-\nză mai ales amănuntul acesta, că dacă aș fi știut să privesc\nîntr-un anumit fel ochii unei femei, viața mea întreagă ar fi\ndecurs altfel... Anecdota aceea celebră cu nasul Cleopatrei\nmi se pare brutală; e mai dramatic să-ţi dai seama că stă în\nputerea ta, în norocul tău, să vezi sau să nu vezi, să simți sau",
  "să ignori un anumit lucru, o anumită prezență, o anumită\ncarne...\nÎţi spun toate acestea și stărui atâta asupra lor, pentru că\ndragostea și tot ce poartă ea cu sine — suferinţă, jertfă, ro-\ndire — mi se pare a fi încă lucrul cel mai puțin înţeles și prea\nvag cunoscut. Prin ce miracol se transformă o simplă întâm-\nplare în extaz și rapt, iar o întâlnire în dragoste? Intrebarea\naceasta mă obsedează. După cum mă obsedează și cealaltă:\ncum mai e posibilă căderea din această stare de har, întoar-\ncerea la lumina cea egală, de zi?... Ochii Ileanei nu mă mai\nlăsau să mă pierd, nu-mi încurajau extazele. Dimpotrivă, în\nluminile ei moi am zărit — o singură clipă, e adevărat — o\nlucire de glumă.\n— Nu ţi se pare că mă priveşti prea atent? mă întrebă ea\nîncet.\nDar zâmbetul acela nu izbutea să fie degajat, nu izbutea\nsă destrame vraja care o prinsese și pe ea de mult. Își scutu-\nră încet capul şi-mi șopti:\n— Vezi, vezi...\nAm început a vorbi, firește. Dar simţeam o năprasnică\ndorinţă de a-i apuca din nou mâna. Nu știu din ce pricină\nnu se mai dansa: poate pentru că toată lumea aștepta din\nnou șampanie. Îmi amintesc că voiam să găsesc un pretext\nde a-i ţine mâna ei în mâinile mele şi parcă nu izbuteam\nnici măcar să gândesc...\nApoi am auzit deodată muzica. Ne-am ridicat amândoi,\nbrusc, în aceeași clipă, privindu-ne clar în ochi. Am cuprin-\ns-o aproape fără să-mi dau seama, căci mi se părea peste pu-\ntință de închipuit că s-ar mai putea repeta o asemenea ului-\ntoare atingere. Dar din alunecarea ei simplă și întreagă în\nbraţele mele, am ghicit cât de desăvârșit trăisem împreună\naceeași așteptare, cât de asemenea fusese dorul nostru...\nSunt uneori stări care parcă își pierd durata. Nu ştii —\nsau nu-ţi mai aduci aminte — când au început, ce le-a dez-\nlănţuit, cum se transformă.\nȘi totuși, din beatitudinea aceea turbure se desprinde\nuneori un cuvânt, un strigăt, o melodie sau măcar o singură\nnotă muzicală, care îţi rămâne necontenit prezentă, fără să\nte mire precaritatea sau chiar nesemnificaţia ei. Imi aduc",
  "aminte din acel început de dans un singur amănunt: „pere-\nche“. Nu știu dacă mă obseda cuvântul sau gândul acesta,\nnu știu nimic precis, ci numai că asta, ceea ce se întâmplase\nbrusc cu mine, printr-o simplă cuprindere în brațe, e „pe-\nreche“...\nMavrodin se opri obosit, ca și cum ar fi ajuns, pe neaș-\nteptate, la capătul puterilor. Rămase mult timp cù ochii pe\ncer, fără să privească, aproape fără să respire, parcă ar fi as-\ncultat ceva, ar fi așteptat să se întâmple ceva. Incepuse să se\nfacă rece, și celălalt își strânse haina pe umeri. Nu îndrăzni\nsă-l întrebe însă dacă îi este cumva răcoare. Îl aștepta, mân-\ngâind încet cu palma colțul scaunului, purtat și el cu gân-\ndul, din ce în ce mai hotărât, către imagini vechi...\n— Cred că momentul acela a fost cea mai desăvârșită des-\ncoperire din toată dragostea noastră, începu Mavrodin so-\nlemn. Tot ce a urmat n-au fost decât încercări de a regăsi\nvraja aceea fără început și fără timp... Sunt un dansator me-\ndiocru și, de cele mai multe ori, vorbesc în timpul dansului,\nca să compensez cu eventuala mea inteligenţă ineficiențele\nritmice. Imi dau foarte bine seama că o femeie poate gusta\nun dans cu un partener imperfect, dacă acesta nu e cu de-\nsăvârşire imbecil. Stângăciile, ca și timiditatea, au un far-\nmec discret prin surprizele pe care le provoacă, prin panica\nnaivă pe care o răspândesc. Femeile iubesc uneori imper-\nfecţiunile acestea atât de calde, și niciodată n-au suferit din\npricina mediocrităţii dansului meu. Atunci, toate lucrurile\nacestea de mult știute și trăite le uitasem. Îmi amintesc doar\ncă un parfum necunoscut mi-a alunecat sub nări îndată ce\nși-a apropiat capul de umărul meu. Nu era un parfum femi-\nnin, aș putea spune că nu era nici măcar uman. Își avea\nesenţele în alte amintiri, închipuiai mai degrabă plutind pe\no broderie bătută cu mult aur, distilat de o mare lampă ori-\nentală, din rădăcini multe și foarte puţin ulei. Un parfum\nîn care parcă nici alcoolul, nici uleiul nu-și trădau prezenţa,\nci numai miresmele pure de metale vechi și ierburi... Cât\nam încercat mai târziu, când am cunoscut-o, să-mi precizez\nnuanţa parfumului capului ei! Mi se părea că niciodată nu\nși-a mai regăsit puritatea, aproape ascetică, din acea seară.\nNu, într-adevăr, pentru că de atunci nările, simțurile, me-",
  "moria mea legaseră parfumul acela atât de aspru în cuviin-\nţa lui de carnea ei, pe care o cunoscusem, de buzele ei, pe\ncare le întâlnisem...\nI-am prins cu mare mirare mijlocul, neobișnuit de subți-\nre, şi am simțit alături de mine, întreagă, „forma“ ei însufle-\nțită. Trebuie să spun formă, trebuie să-mi ierți cuvântul\nacesta în aparenţă atât de impropriu, atât de vulgar poate,\npentru că nu simțeam nici carnea, nici căldura, nici măcar\nprezenţa trupului ei, ci o intuiam, cu totul și cu totul feme-\nie, întreagă, desăvârșită, fără a mai simți nimic altceva, fără\na avea senzaţia că-i ating coapsa, bunăoară, sau că îi apropii\nușor sânul. Nimic din senzațiile acelea parțiale și fracturate\nale dansului. Nici o discontinuitate în forma aceea fără\ngreș, nici un obstacol...\nŢi s-ar părea, poate, că toate acestea sunt precizate de\namintiri, sunt descifrate cu ochiul clar, de departe, și totuși\nde foarte aproape, cum se întâmplă întotdeauna când îţi\nreamintești, prin efort îndelungat, o întâmplare sau o ima-\ngine de mult înecată. Dar nu, amintirea și efortul n-au pre-\ncizat nimic. Plenitudinea prezenţei ei din acel dans n-am\nmai putut-o păstra și nici reconstitui. Tot ce spun acum sunt\nnumai fragmente, care m-au obsedat fără să se destrame...\nli priveam ochii, atât. Am dansat bine. Spun asta ca să nu\ncrezi că a fost un dans excentric sau că se desfășura atât de\nexcepțional, încât ceilalți din salon ne-au lăsat singuri pe\nnoi doi, ca pe o pereche senzațională. Numai câțiva au ob-\nservat calma noastră pierdere. Ceilalți se înghesuiau, dan-\nsau, vorbeau. Noi n-am vorbit nimic. Nici n-ar fi fost nevoie.\nl-am văzut de mai multe ori faţa la lumina becului. Alta, cu\ndesăvârșire alta. Concentrarea îi purificase parcă trăsături-\nle, îi alungise obrazul, și o înfiorată tristeţe îi înroua frun-\ntea. Mă privea — de asta sunt sigur — și cu toate acestea pri-\nvirile ei treceau prin mine, atrase de nu știu ce ţintă nevă-\nzută, ascunsă, necunoscută și nebănuită de mine. Era o\nmare frică totuși în extazul ei calm. Nu tremura, cuprinsă\nde braţele mele, dar simțeam făptura ei întreagă încorda-\ntă... Mai târziu, în ceasurile care au urmat, am înţeles cât i-a\nfost de frică și am știut, de asemenea, cât s-a apărat împotri-",
  "va-mi. Fa a bănuit, de atunci, tot ce se va întâmpla. Și s-a îm-\npotrivit din răsputeri farmecului...\nIn ultimele zile, aci, mi-am adus iarăși aminte, cu foarte\nmultă precizie, de dansul acela nesfârșit. Am revăzut salo-\nnul cu mobilă puţină, strânsă lângă perete — ca să se facă\nloc destul perechilor — am revăzut streașina casei vecine, în-\ncărcată cu zăpadă proaspătă, albăstruie sub boarea lumini-\nlor revărsate pe ferestre... Ileana își pleca ușor capul, ame-\nțită poate de propria-i beatitudine și de dulcea oboseală a\ntrupului ei. Pentru că, atunci când muzica a încetat, și i-am\nluat mâna s-o conduc spre odaia care mi se părea cea mai\ndepărtată și mai discretă, mi-a mărturisit că se simte foarte\nobosită, și parcă două cearcăne viorii îi adânceau și mai\nmult ochii. Aproape că nu mai îndrăzneam s-o privesc, dar\nîi păstram mereu mâna, prinsă sub brațul meu.\n— Nu știu ce am, șopti ea, rezemându-se de canapea. N-am\nmai dansat de mult... Aproape că am amețit...\nImi căută ochii, zâmbind mirată, încercă încă o dată să-i\npătrundă, să mă facă atent, vestindu-mă că ceva cumplit,\nceva de care se temea și fugea ea, stă gata să ne cuprindă.\nCred că asta am înţeles eu din privirile ei întrebătoare, obo-\nsite, care cerșeau parcă liniștea, singurătatea. Fa însă nu-și\nmai amintea nimic. De atâtea ori am întrebat-o mai târziu,\nmuncit de boala mea nevindecată de a ști, de a înţelege, de\na identifica ceasul acela fără seamăn al înecului. Am între-\nbat-o uneori fără milă: nu-și mai amintea nimic. Doar că mă\nprivise în neștire, silindu-se să-și vină în fire. E adevărat, se\ntemea de dragoste, o înfricoșase întâlnirea aceasta neaștep-\ntată. Mi-a mărturisit-o deschis în ziua următoare.\n— Gândește-te bine ce faci, mi-a spus atunci. Gândește-te\nbine...\nDar în noaptea aceea, după ce şi-a revenit din beatitudi-\nnea dansului, a început să vorbească lucruri cu desăvârşire\nfără importanţă, ca și cum s-ar fi trudit să ascundă mai bine\nîntâmplarea miraculoasă din care se smulsese. Mi-a spus de\nce se întorsese din Germania, cu câteva luni mai înainte.\n(De ce plecase acolo am bănuit mai târziu, când mi-a măr-\nturisit marea ei dragoste, de care atât de anevoie se vinde-\ncase.) Avea foarte puțini prieteni în Bucureşti. Atunci am",
  "aflat că se născuse într-un oraș de frontieră, fusese educată\nnumai la călugăriţe, și am înţeles de ce mă izbise, în clipa\ncând am văzut-o, totala ei lipsă de frivolitate, de ce nu\nsemăna cu nici una din femeile capitalei, atât de frumoase,\ndar construite din atâtea linii frânte... Vorbea cu destulă\ndiscreţie despre sine; și totuși simțeai ce capacitate de măr-\nturisire zace nedezlegată în inima ei. Unii spun că sunt fe-\nmei pe care, întâlnindu-le, ești sigur dintr-o singură privire\ncă ascund o mare taină, reală, fără nimic bovaric în ea. Și se\nmai spune, de asemenea, că sunt femei în sufletul cărora\nciteşti într-o singură clipă; limpezi, senine ca fundul unei\nape de munte. Probabil că toate lucrurile acestea sunt ade-\nvărate. Dar pe mine m-a fascinat, în ceasurile acelea, pre-\nsentimentul că Ileana are o nesfârșită putință de mărturi-\nsire, că e una din acele fiinţe pe care le poți cunoaște, că\nnici o taină nu-ţi va mai rămâne nedescifrată ascultând-o...\nFirește, în bună parte nu m-am înșelat. Femeia aceasta n-a-\nvea pentru mine secrete și, în tot cursul dragostei noastre,\na suferit cu atât mai mult că eu le păstram pe ale mele. Tot\nce știa mi-a spus... Dar cât de puţine lucruri știa despre sine,\nfață de tot ce ascunsese și păstrase trupul ci, inima ei, ființa\nei întreagă...\nM-a întrebat atunci, mai serios, despre cărțile mele. Dar\na abandonat repede convorbirea; parcă simţea că lucrurile\nacestea publice mă îndepărtează prea mult. Mi-a spus doar\ncă îi plac cărţile în care se vorbește despre copilărie, despre\ninternate și pensicane severe; poate pentru că se regăsea în\nele, își regăsea copilăria ei tristă, de orfană, silită să-și pe-\ntreacă vacantele într-o casă mare, rece, sub ochii uscați ai\nbunicii și ai mătușilor. Nici măcar bunica nu era blândă în\ncasa aceea.... Imi amintesc că în acea primăvară, după ce\naflasem foarte multe amănunte despre copilăria ei, aș fi\nvrut să petrecem împreună vacanţele de Paști în orașul în\ncare se născuse și copilărise. Familia ei se risipise de mult.\nCele câteva rude care supraviețuiau în umede orașe de pro-\nvincie o uitaseră. Aș fi vrut totuși să o întovărășesc în fiecare\ndimineaţă în parcul din apropierea casei ei părintești, să\nstăm amândoi pe bancă, să o mângâi cu toată căldura de\ncare eram în stare, ca să-i cer iertare pentru toată tristeţea",
  "copilăriei ei, pentru pustiul acela rece, în care i-au rămas\nînfipte atâtea rădăcini ale melancoliei. Cât aș fi fost de feri-\ncit să-i umplu, cu prezenţa mea, cu naivitățile mele, amiezi-\nle acelea înspăimântătoare ale adolescenţei, serile acelea\ntriste, lungi, de provincie, în care Ileana mea privise ceasuri\nîntregi cu fruntea lipită de fereastră... Credeam că trecutul\nnu e cu desăvârșire pierdut pentru noi; nu e pierdut pentru\ndragoste, cel puţin. Nădăjduiam că aș putea pătrunde în în-\ntunerecul acela, încălzindu-l. Dar Ileana a refuzat cu îndâr-\njire să revadă locurile copilăriei. Intreba câteodată de vreun\nnume de familie din orașul acela al ei, zâmbea cu ochii fu-\nrați o clipă de gol, și atâta...\n„„„In noaptea aceea ne-am ferit amândoi să mai dansăm.\nSpunea că o doare capul și ar ameţi mai rău dacă ar dansa.\nA vorbit aproape tot timpul cu mine. Apoi, pe la unu, s-a\nuitat brusc la ceas și s-a ridicat să plece. Nu plecaseră, până\natunci, decât foarte puțini invitați. Gazda a încercat s-o îm-\npiedice, folosind toate trucurile; i s-a ascuns haina, i s-au ră-\ntăcit șoșonii. Dar în cele din urmă au fost siliți s-o lase. N-au\nîndrăznit să mă oprească și pe mine, deși Ileana roși brusc\ncând i-am cerut voie s-o însoțesc. Am plecat amândoi,\naproape pe furiș, și eu mi-am pus paltonul chiar în capul scă-\nrii; mi-l adusese servitoarea prin baie...\nO lăsasem în fața oglinzii. Când m-am întors, parcă aș fi\navut o altă femeie, necunoscută, lângă mine. Imbrăcase o\nhaină lungă de blană și o pălărie neagră, cu voaletă. Am ră-\nmas uimit privind-o. Nu pentru că nu recunoscusem stilul\neleganţei bucureștene, ci pentru că voaleta îi schimba cu\ndesăvârșire faţa, i-o întinerea și o făcea, în același timp, mai\nfeminină, mai seducătoare. Cred că mă exprim greșit; de\nfapt, imaginea era mai complexă; femeia părea acum a-\nmantă, umbrele ochilor și obrazului îi descopereau o fragi-\nlitate plină de farmec; parcă te-ar fi invitat s-o ocrotești, mân-\ngâind-o, sărutând-o... Am rămas în faţa ei, fascinat, și pro-\nbabil zâmbeam prostește, căci Ileana mi-a luat brusc braţul,\nfără să mă privească. Am coborât scările tăcuți. Nu știam ce\nse va întâmpla. Nu știam nici măcar care va fi primul cuvânt\npe care i-l voi spune. Gerul din stradă ne-a lovit pe amândoi\nîn obraji, trezindu-mă. Era noaptea aceea de iarnă bucureş-",
  "teană, fără pereche, sticloasă, clară, robustă. În faţa casei —\npe care o văzuseră strident luminată — așteptau câțiva șoferi,\nadormiți în mașinile lor. Zgomotul porții de fier îi trezi și\nîncepură să claxoneze. Voiam tocmai să fac câţiva pași îna-\ninte, pregătindu-mă s-o ajut să se urce, dar Ileana îmi opri\nbraţul.\n— E mai bine să mergem puțin pe jos...\nIi era teamă de mine și pentru asta încerca să mă reîn-\ntoarcă la realitate, plimbându-ne prin ger? Nu știu. Glasul\nîi era oarecum strivit, turburat. Am pornit amândoi, strân-\ngându-i bine braţul și țţinând-o aproape de mine. E ciudat\ncât de precis îi simţeam parfumul, în văzduhul acela pur,\nîngheţat. Ridica adesea privirile, și atunci, gura întreagă i se\ndesena, înfiorată, palpitând prin nu știu ce atingere nevă-\nzută; parcă ar fi așteptat o bruscă, nemaiîntâlnită sărutare.\nAm întrebat-o unde stă și mi-a șoptit:\n— Mergem într-acolo...\nDar era absentă. Se gândea la ceva grav, de covârșitoare\nînsemnătate și simțeam aproape fizic cât de departe e ple-\ncată. In nici un caz nu se întreba dacă n-ar fi o mare lipsă\nde pudoare să mi se dea în acea seară, dacă anumite rituale\npreliminarii trebuie sau nu respectate. Intr-altă parte o du-\nceau gândurile. Simţeam că, dacă aș fi vorbit, anevoie m-ar\nfi putut auzi. Sufeream de tăcerea ei, de absența aceasta\nbruscă, și poate că această ușoară umilire a orgoliului meu\n— de care, pe neașteptate, mă simții invadat — s-ar fi agravat\ndacă drumul ar fi fost mai lung. Mă gândesc că și în acest\nultim interval de luciditate aș fi putut fugi. Dacă, bunăoară,\nvăzând-o rezemată, absentă, de braţul meu, călcând ușor,\nascultându-și parcă pașii pe zăpada înghețată, aș fi spus\ndeodată un cuvânt vulgar, aș fi încercat s-o sărut sau mi-aș fi\naprins degajat o țigară, ca și când aș fi fost singur? Sau aș fi\nînceput să fredonez o romanţă la modă, întrebând-o în\ntreacăt dacă îi place? Farmecul s-ar fi rupt, fără îndoială, și\nam fi rămas iarăși doi străini, doi tineri care se întorc noap-\ntea acasă, nelegându-i nimic altceva decât amintirea vagă a\nunei seri petrecute împreună. Revenit, cu brutalitate, în\nceea ce se numește „realitate“, aș fi încercat să mă apăr îm-\npotriva unei noi, eventuale, fascinări, gândindu-mă cum aș",
  "ajunge mai repede și mai sigur în patul ei. Eram, pu-ua\natunci, obișnuit să lupt, vulgar, — ca toţi marii egoiști —, îm-\npotriva a ceea ce numeam eu „infecție sentimentală“. De\ncâte ori, poate, nu mă aflasem la un singur pas de dragoste,\nși viața mea n-ar fi decurs cu desăvârșire altfel, răsturnată\nde o mare aventură, dacă nu m-aș fi trezit în ultima clipă și\nn-aș fi transformat pasiunea mistuitoare într-o legătură de\nora cinci? Dar poate tot ce spun acum e absurd; poate chiar\ndacă m-aș fi trezit atunci pe stradă, ar fi fost deja prea târ-\nziu. Nu mai puteam fugi. O întâlnisem, și asta era de ajuns...\nA trecut, probabil, destul de puţin; căci orgoliul meu n-a\nizbutit să mă întunece. Ileana s-a scuturat, leneșă, apropiin-\ndu-se iar de mine, foarte încet, ca şi cum s-ar fi trezit.\n— lartă-mă, şopti ea, continuând să privească vag pe dea- .\nsupra zăpezii.\nNu ştiu de ce nădăjduiam că va mai spune ceva, că va în-\ncerca să se explice. Dar a tăcut iarăși. Ajunsesem acum în\nbulevardul Take Ionescu, și lumina becurilor mi se păru\ncrispantă; parcă s-ar fi luptat sălbatic cu albeaţa zăpezii. Am\navut sentimentul că ajung într-o zonă nouă, unde intimita-\ntea noastră devenea mai precisă din cauza trecătorilor, a\nmașinilor, a reclamelor colorate. Toată viaţa aceasta din\nafara noastră ne apropia parcă mai mult. Drumul pe care-l\nfăcusem pe străzile slab luminate căpăta acum un sens\nsecret, ca și cum ne-am fi întors dintr-o plimbare intimă,\nunde ne-am fi putut săruta în voie și ne-am fi putut șopti cu-\nvinte de dragoste.\n— Unde stai? îndrăznii eu s-o întreb.\nImi numi un bloc de curând construit pe bulevardul\nBrătianu. Eram aproape. Fără să-mi dau seama, am grăbit\npasul. Nu știam încă ce se va întâmpla. Nu știam dacă voi\navea, sau dacă mi se va îngădui să am, curajul de a-i cere\nvoie s-o însoțesc în locuința ei. Era totuși o așteptare fără\nnici o trepidaţie, fără nici o emoție erotică. Aşteptam să se\nîntâmple ceva; și, deși simţeam cât de mult mă privea în-\ntâmplarea aceasta, nu mai aveam putere să mai intervin,\nprecipitând-o sau respingând-o.\nO priveam însă, acum, mai de aproape. Îi vedeam bine\nfața. Gerul îi colorase foarte ușor umerii obrajilor, și zâm-\n2R",
  "betul ei larg îi încălzea întreaga față. Zâmbea cu oarecare\ntristeţe; ghicise, probabil, că grăbeam pașii. Am mai vorbit\ncâteva lucruri de mai puţină importanţă. Cum a venit la Bu-\ncurești, la începutul toamnei, cum și-a găsit acest mic apar-\ntament, cum își verifică unele prietenii și fuge de altele. Am\nînceput să râd.\n— Poate fugi de prieteni, spusei cu o ușoară, vulgară ironie.\n— Da, e adevărat, recunoscu ea, calmă. Sunt nevoită să\nfug de cei mai mulţi dintre ei...\nNe apropiam, și nu știam încă ce se va întâmpla. O între-\nbai totuși dacă îmi dă voie s-o vizitez. Primi cu simplitate.\n— Dacă vrei, spuse, vino mâine să iei ceaiul la mine.\n— Am să-ţi aduc ultima mea carte, spusei eu, ca și când\nm-aș fi grăbit să precizez că nu ascund nici un gând rău.\n— Ţi-aș rămâne recunoscătoare...\nAm ajuns. Așteptam cu groază să văd portarul descuind\nși poftindu-ne în ascensor. Dar ușa era deschisă. Am împin-\ns-o tăcut, emoţionat deodată.\n— Eu stau la etajul III, îmi spuse.\n— Dacă ai să-mi dai voie, am să te conduc, îngânai.\nLumina din ascensor ne-a surprins pe amândoi. Am pri-\nvit- din nou, încurcat. Avea ochii îngândurați și se trudea\nzadarnic să zâmbească. In faţa ușii mi-a întins mâna. l-am\nluat-o repede și i-am sărutat-o. Apoi, în neștire, fără să-mi\ndau seama, i-am cuprins capul cu mâinile și i-am sărutat bu-\nzele. Am simțit cum se pierde, caldă, în braţele mele...",
  "MI\nM-am dezmeticit anevoie din îmbrățişarea aceea pe care\nnimic nu o pregătise; nici un gest, nici un consimțământ.\nSimţeam că se abandonase cu desăvârșire. Ar fi fost atât de\nsimplu să împing ușa și s-o port pe braţe în odaia ei. Dar\ni-am dat drumul din îmbrăţișare și i-am căutat ochii. Mi s-a\npărut că sunt înlăcrămați. O clipă am crezut că totuși pu-\ndoarea ei se împotrivea, dar mi-a luat repede mâna și mi-a\nstrâns-o, tremurând.\n— Acum du-te, șopti.\nȘi m-a rugat, mai cald, cu privirile. Se silea să zâmbească.\nEra palidă, transfigurată, înspăimântată.\n— Te aştept mâine, repetă, văzându-mă că șovăi, cu fața\nrigidă, acolo, în prag.\nMi-am ridicat stângaci pălăria și am plecat, aproape aler-\ngând, pe scări. Am auzit vag cum se închide ușa, și asta mi-a\nînsuflețit pasul. Vroiam să ajung cât mai repede în stradă,\nsă rămân singur, să-mi pot da seama ce s-a întâmplat.\nDe obicei, după cea dintâi întâlnire cu o femeie, la înce-\nputul unei legături, simţeam aprig nevoia de a rămâne cât\nmai repede singur, ca să mă regăsesc, să-mi recapăt lucidi-\ntatea. Cred că asta se întâmplă în general cu orice bărbat în\nasemenea împrejurări. Fiecare dintre noi, descătușându-se\ndin farmecul celei dintâi cunoașteri a femeii, își cucerește\nlibertatea cu un gest brutal; fie aprinzându-și o ţigară, fie\nfredonând o arie sau începând o conversaţie oarecare, sau\npur și simplu plecând de lângă ea. Cunoșteam destul de\nbine setea aceasta de libertate și singurătate, care mă cople-\nșea după o primă întâlnire. Dar în noaptea aceea era o altfel\nde fugă. Voiam să rămân singur ca să retrăiesc mai desăvârșit\nîntâmplarea, să simt mai total prezenţa Ileanei, să pot\ncontempla în voie ceasurile acelea atât de prodigioase...",
  "Am ajuns în stradă și am pornit spre Şosea. Mi-am dat cu-\nrând seama că mergeam destul de repede, ca și când m-aș fi\ngrăbit să ajung într-un loc precis, știut mai dinainte de\nmine. Am încetinit brusc pasul. Dar nu izbuteam să regă-\nsesc nimic, nu puteam să-mi adun gândurile, nu înţele-\ngeam nimic. Aveam numai sentimentul, aproape patetic, că\ns-a schimbat ceva fundamental în viața mea, că am descope-\nrit ceva nebănuit și neașteptat. Nici măcar imaginea Ileanei\nnu o aveam precisă în minte. Dar de parfumul ei, din văz-\nduhul ei, aș spune, nu mă puteam desprinde. Gândurile se\nopriseră pe loc. Poate de aceea toată ființa mea mă îndem-\nna să grăbesc pasul, să merg destul de repede, ca nici o altă\namintire, nici un gând străin să nu se poată strecura și sfă-\nrâma beatitudinea dulce în care pluteam. Aș fi vrut să cânt,\natât. O melodie necunoscută, luminoasă...\nAm rătăcit așa vreun ceas. Nu-mi era somn. O stare de\nprecisă trezie, la care nu se mai putea adăuga nimic, care\nnu mai simțea nevoia de nimic. Când am ajuns acasă totuși,\nam simțit brusc o mare oboseală. Am aprins o ţigară și am\nîncercat să citesc ceva, ca să-mi stârnesc gândurile. N-am iz-\nbutit să înțeleg nici o jumătate de pagină. Oboseala se tran-\nsforma pe nesimţite într-un început de panică. Parcă îmi\nera ciudă de tot ce făcusem. Eram indignat de gestul ultim,\nde sărutarea aceea care m-ar putea atrage în cine ştie ce în-\ntâmplări nedorite; stupiditatea fugii aceleia de licean, fără\nsă mă uit înapoi... Asta a fost ultima mea rezistenţă; ca și\ncum ființa mea întreagă încerca, într-un suprem efort, să\nscape de sub farmec.\nInainte de a stinge lampa, m-am uitat la ceas: trei fără un\nsfert. In odaie se făcuse frig. Am privit totuși, cu o licărire\nde bucurie, biroul de alături, fotoliul în care citeam tolănit\npoeţii mei favoriţi, masa simplă pe care stam aplecat nopti-\nle, în fermecată singurătate. Toate acestea existau încă,\nerau reale, erau aici, la îndemâna mea, gata să mă ajute, să\nmă apere. Un singur gest de voinţă, şi totul ar fi fost ca la\nînceput... Bucureştiul e plin de femei frumoase. Sunt atâtea\ncare nu-ți cer mai mult decât două ceasuri din zi și nu te far-\nmecă, nu te smulg din tine, nu te îneacă. Viaţa mea se scur-\nsese până atunci fără drame, fără zguduiri prea mari. In-",
  "tâmplări, aventuri, călătorii, vacanțe cu prieteni și prietene,\namante cu pasiuni efemere, fără toxine... O viață de mun-\ncă, voluptăți și mare, bărbătească libertate. Toate acestea le\nputeam pierde, toate acestea s-ar fi putut rătăci de mine, s-ar\nfi putut sfărâma în bucăţi. Trăisem de mai multe ori, în ul-\ntimii ani, panica aceasta a unei dragoste hotărâtoare, ucigă-\ntoare. Dar nici o pasiune nu izbutise să mă piardă. Mă tre-\nzeam întotdeauna la timp. Am avut o clipă sentimentul,\ncând am stins lumina, că lucrurile nu sunt încă definitiv\npierdute. Era încă timp...\nA doua zi m-am deșteptat târziu, pe la amiază. Era o lu-\nmină albă, orbitoare, afară. Mi s-a părut atunci ridicolă și\nneîntemeiată spaima din noaptea trecută. lată, îmi spu-\nneam, toate lucrurile sunt la fel ca și până acum: soare, ger,\ncamerele bine încălzite, cărțile la locul lor... Aveam o poftă\nnebună de a ieși din casă, de a întâlni oameni, de a împăr-\ntăși cuiva bucuria aceasta simplă și neașteptată. Luam de\nobicei mesele de prânz într-o pensiune vecină. Dar în ziua\naceea aș fi vrut să prânzesc într-un restaurant, să văd feţele\nde masă albe, strălucitoare, să simt în jurul meu oameni\nintrând și venind ca într-o gară. Nădăjduiam, firește, că voi\nîntâlni prieteni. Am pornit spre un restaurant din centru.\nGerul crescuse, purificându-se parcă și mai mult. Străzile\nerau însuflețite. Stațiile de tramvaie erau îmbulzite cu copii\nde școală. Am intrat la „Continental“ și m-am așezat la o\nmasă din fund. Era încă devreme și nu se ocupaseră decât\ncâteva mese. Nici un prieten. Doar câţiva cunoscuți, pe care\ni-am salutat cu o neobișnuită căldură. Îmi era foame și am\nales cu grijă felurile de mâncare. În mai putin de un ceas,\nrestaurantul se umpluse până la ultimul loc. Imi aprinsei\ntigara cu oarecare tristeţe. Timpul trecea încet. Rămăsesem\ntot singur la masă...\nAm plecat pe la trei jumătate, neștiind ce am să fac,\nodată ajuns în stradă. Am ieșit în Calea Victoriei și mi s-a\npărut pustie, murdară. Am luat-o agale spre Poştă, fără nici\nun chef. M-am oprit în fața unui chioșc cu ziare, ca să\nprivesc câteva magazine ilustrate. Parcă ar fi fost una din\nacele zile triste din mijlocul sărbătorilor Crăciunului, când\norașul întreg se cufundă într-o sfâșietoare tăcere. În drep-",
  "tul Cercului Militar am luat-o pe bulevard, îndreptându-mă\nspre Cișmigiu. După-amiaza începea să mă apese, tot mai\ncumplită. Parcă mi-era și mie teamă de amurgul care se\napropia. Coperișurile începeau să strălucească. Am luptat\ncu melancolia vreo jumătate de ceas; până ce, în cele din\nurmă, m-am predat tristeţei aceleia crepusculare a iernilor\nmarilor orașe. In asemenea ceasuri, de obicei, nu ieșeam\nniciodată din casă singur. Uneori petreceam după-amiezile\nde iarnă la Șosea, plimbându-mă voinicește pe jos cu un\nprieten sau o prietenă. Marșurile acelea pe zăpadă, întoar-\ncerile în oraș cu cele dintâi lumini care se aprindeau le fă-\nceam aproape întotdeauna într-o tovărășie bine aleasă. Nu\npot suporta, singur, apusurile de soare, decât afară din\norașe sau, în orice caz, într-un oraș necunoscut. Bucu-\nreștiul, îndeosebi, are cele mai toxice amurguri, în toate\nanotimpurile. E greu să rămâi singur, să nu te îndrăgostești,\nsă nu-ți cauţi pereche într-un astfel de oraș, în care soarele\nse stinge cu atâta melancolie...\nDe câte ori, mai târziu, n-am coborât noi doi bulevarde-\nle vechi, cu roșcovi și castani, îndreptându-ne, strânși unul\nîntr-altul, spre Cotroceni!... Ceasul acela copleșitor nu ne\nsurprindea aproape niciodată în casă...\nAm trecut prin Cișmigiu, și veselia însuflețită a patinato-\nrilor mi-a risipit, pentru câteva clipe, melancolia. Dar nu\nputeam rămâne acolo înțepenit cu mâinile în buzunarele\npaltonului, privind. Am pornit pe o alee singuratică. Unde-\nva, nelămurit, în fața mea, se aprindeau felinarele. Parcă\nîncepea să se pogoare o ceață ușoară, transparentă, prinsă\nca o pânză de păianjen între arbori. Am grăbit pasul, ca și\ncum aș fi așteptat să primesc de undeva o dezlegare, să mi\nse arate un semn, ca să mă pot hotărî. Eram, de altfel, ho-\ntărât mai dinainte să mă duc la Ileana, dar nu știu ce mă\nfăcea să întârziez, spunându-mi că poate este încă prea de-\nvreme, că e încă prea multă lumină afară. Dar seara s-a co-\nborât repede, și cred că, dacă aș fi umblat câtva timp cu\nochii închiși, i-aș fi deschis în boarea aceea albastră a serii.\nAici, în parc, printre pomi, se întuneca mai degrabă.\nM-am oprit deodată, foarte emoţionat. Aproape că mi se\nbătea inima. Auzeam ceasul de la Catedrala Sfântul Iosif.",
  "Am numărat cu încordare: cinci lovituri. Parcă toată neli-\nniștea și melancolia s-au risipit într-o singură clipă. Am ieșit\nrepede din parc și m-am suit în cea dintâi mașină care mi-a\nieșit în cale...\nMavrodin spuse ultimele cuvinte foarte încet. Se ridică\napoi brusc din chaise-longue și se îndreptă spre camera lui.\n— A început să mi se facă frig, spuse din parg.\nHasnaș păstra aceeași aromită tăcere, fumând. Ridică\ndoar capul, când celălalt se întoarse cu o haină pe umeri,\nși-l privi nerăbdător, mirat.\n— ...Mi-a deschis foarte repede. Am avut impresia că mă\naștepta, că așteptase, acolo, lângă ușă. Era îmbrăcată într-o\nrochie simplă, de casă, cu mâneci lungi și cu un guler\nenorm, de catifea. Mi-a zâmbit, întinzându-mi emoţionată\nmâna. l-am sărutat-o foarte corect, înclinându-mă mult în\nfața ei. Nici unul din noi nu spusese nici o vorbă. Mi-am\nscos încet paltonul și am intrat. O cameră mare, lungă, cu\nfereastra spre bulevard. Se vedeau bine reclamele luminate\nși se auzea zvonul surd al tramvaielor. M-am dus repede la\nfereastră — cum fac, de altfel, în orice odaie streină în care\nintru — și am privit în jos. Zăpada părea mai murdară de aci,\nașa cum se amestecau luminile și farurile automobilelor.\nApoi m-am întors și am cercetat mai bine odaia. O etajeră\nneagră, cu cărți, cele mai multe nemţești. Câteva covoare\nscumpe, divanul foarte sobru, dintr-un lemn vișiniu. Pe pe-\nreți, mai multe gravuri și desene. M-a impresionat nespus\npuritatea aproape nefeminină a odăii. Voiam să-i spun: „Ce\nfrumos €...“, când o auzii pe ea, mustrându-mă în glumă:\n- Sunt sigură că ai uitat să-mi aduci cartea...\nAm avut impresia că-mi amintește de o făgăduială făcută\ncu mult înainte, înecată de alte întâmplări și sentimente.\nMi-am cerut iertare. Conversaţia începea să se înfiripeze,\nșovăind. Parcă ne feream amândoi să nu alunecăm într-un\nsubiect care ne-ar fi amintit de îmbrăţișarea din noaptea\nprecedentă. Cât timp a pregătit ceaiul, izbuteam într-un\nchip firesc să nu ne privim în ochi. De altfel, în odaie nu ar-\ndea decât o lampă sfioasă și, în penumbra aceea, privirile ni\nse întâlneau uneori fără să se întrepătrundă. Când mi-a așe-\nzat ceașca și farfuria cu biscuiţi pe un taburet, lângă scau-",
  "nul meu, s-a apropiat de ușă, a aprins o lampă mai puterni-\ncă, de tavan, și și-a căutat loc pe divan, destul de departe.\nDe-abia atunci am văzut cât era de obosită. Fără îndoială\ncă nu dormise o bună parte din noapte. Cearcănele i se\nadânciseră și faţa îi era uluitor de palidă. Și, cu toate aces-\ntea, nu știu de ce mi se părea atât de ispititoare, atât de cal-\ndă oboseala aceasta a figurii contrastând cu precizia ner-\nvoasă a gesturilor, cu mișcările zvâcnite și elegante pe care\nle nutrește întotdeauna o lungă insomnie. ;\n— Îti mulțumesc, vorbi deodată, privindu-şi mâinile. Iți\nmulțumesc că mi-ai ascultat atât de frumos rugămintea azi-\nnoapte...\nProbabil că o cercetam cu oarecare neliniște, și obrajii mi\nse îmbujoraseră, pentru că, ridicând ochii și întâlnindu-mă,\ncum stam acolo, pe scaun, cu ceașca de ceai în mână, fața\nei întreagă se destinse într-un zâmbet de uimită ironie și\nmilă.\n— Nu-ţi fie teamă, continuă ea cu un glas schimbat, mai\nprecis. Înţeleg foarte bine la ce te poți gândi și de ce ţi-e\nteamă mai ales. Vreau numai să te asigur că ai să găsești în\nmine un aliat... (Aici încercă să râdă.) Și vreau mai ales să-ți\nspun că eu de-abia m-am vindecat de o mare, unică dragos-\nte și că mă simt mai bine așa cum sunt acum. Mult mai bine,\nadăugă după o scurtă pauză. Cred că mi-ar fi foarte greu să\nmai iubesc vreodată, dacă nu de-a dreptul imposibil. Nădej-\ndea asta mă ajută mult. Fără ea mi s-ar părea prea aspră\nviața... E mult mai bine așa...\nIntinse braţele, cuprinzând odaia, pe mine, cuprinzând\npoate întregul oraș. Făcui o mișcare de nerăbdare și așezai\nceașca pe tavă. Ea îmi urmări gesturile mirată, cu oarecare\nteamă.\n— ... Iar orice altceva e peste putință, adăugă ea repede,\nca și cum ar fi încercat să se apere.\nNu știu ce i-am răspuns. Mă simţeam foarte prost, încur-\ncat. Și simțeam, în același timp, o completă dezamăgire, o\nmare umilință. Vorbise cu atâta sinceritate de marea, unica\nei dragoste. Îmi amintii emoţiile neobișnuite ale întâlnirii\nnoastre: nu preţuiau nimic, nu însemnau nimic pentru ea.",
  "Fa iubise, cândva: „o mare, unică dragoste“. Cuvintele aces-\ntea le păstram vii în auz; și mă umileau, mă deprimau.\n— Bănuiesc să foarte multe femei din câte întâlneşti, în-\ncepu ea deodată, îți vorbesc despre pasiunile lor cu nădej-\ndea nemărturisită că ai să le foloseşti în vreun roman de-al\ndumitale. Ar fi ridicol să-ți povestesc și eu o nouă intrigă...\n(Zâmbi foarte încurcată; își mângâia necontenit mâinile,\nprivindu-le.) Am vrut să-ți spun doar atât: că am iubit cu\nadevărat... Și acum hai să vorbim despre altceva...\nCât aveau să mă chinuie pe mine, mai târziu, aceste câ-\nteva cuvinte! N-am știut niciodată mai mult despre marea ei\npasiune. N-am știut nici cine a fost iubitul ei, dacă mai tră-\niește, dacă l-a mai întâlnit vreodată, dacă a fost frumos,\ntânăr, bătrân, bogat. N-am mai aflat nimic. Și izbucnirile\nmele de gelozie de mai târziu erau cu atât mai cumplite, cu\ncât îmi dădeam seama că, dacă în acea zi de 8 ianuarie, la\nprima noastră întâlnire, m-aș fi arătat mai camarad și mai\ncalm, poate că Ileana mi-ar fi povestit tot. Poate că simţea\nnevoia să spună, să se mărturisească. Târziu m-am convins\ncă păstrează foarte puţine lucruri secrete, numai pentru ea,\ndin câte știu. Imi spuneam mereu că fusese în putinţa mea\nsă ştiu, să aflu, să pătrund în zona aceea pe care şi-a apărat-o\ncu o încăpățânare aproape dementă. De multe ori m-am\nprefăcut naiv, întrebând-o ca din întâmplare:\n— A propos, cum îl chema pe iubitul tău?\nSau:\n— Cred că domnul acela, cine o fi fost el, ţi-a atras atenţia...\nNu izbuteam însă să aflu nimic. Zâmbea tristă, umilită,\nsau îmi căuta mâna și mi-o săruta, sau începea să râdă, lă-\nsându-mă să bănuiesc că mi-a surprins mica mea stratage-\nmă. Am înţeles târziu că de la ea nu voi putea afla niciodată\nnimic. Poate mi-ar fi spus unele lucruri înainte de a mi se\nda: după îmbrăţișarea noastră, însă, trecutul ei a devenit\npentru mine o lespede de mormânt...\nRareori cred că se degradează mai penibil un bărbat ca\nîntr-o criză absurdă de gelozie. Fiecare dintre noi am cu-\nnoscut, firește, chinurile acestea fără sens, alimentate până\nla extenuarea finală de cea mai dezlănţuită și desfrânată\nimaginaţie. Dar pentru mine, chinurile erau şi mai mari;",
  "îmi mărturisise, atunci când încă nu fusese a mea, că iubise\nun bărbat, care fusese „marea, unica ei dragoste“. Iar, pe de\naltă parte, nu știam nimic despre amantul acesta de taină,\ncare mă precedase. Nu-l puteam judeca, nu-l puteam nici\nmăcar identifica într-o anumită grupă de bărbați: blond,\nînalt, tânăr, inteligent etc. Ajungeam uneori să bănuiesc pe\ntoți cunoscutii ei. Mă întrebam ce șanse ar putea avea să fie\nacesta sau acela. Nici măcar nu-mi dădeam seama ce stupid\neram: căci Ileana îmi mărturisise că plecase din ţară și lip-\nsise câţiva ani, ca să nu-l mai întâlnească, iar eu credeam că\nacest amant necunoscut ar putea fi una din acele cunoștin-\nte şterse din București... Dacă aș fi avut mai mult curaj, aș fi\nîntrebat pe una din cunoștințele ei; dar îmi era rușine. Nu\nştiu de ce mă temeam totuși că întrebarea mea mă va face\ndefinitiv ridicol. Și atunci, uneori, când eram împreună cu\nIleana și cu câțiva prieteni, mă prefăceam față de ei că știu,\ncă am aflat, și spuneam:\n— Nădăjduiesc că și voi sunteţi convinși că Ileana a ales\nmai bine de data aceasta...\nIi priveam repede, pe furiș, pe toți, să văd ce fac. Ileana\nzâmbea stins și-și pleca fruntea. Ceilalţi ne priveau stânje-\nniți pe amândoi. Ori nu prea știau bine despre ce e vorba,\nori se prefăceau cu un talent desăvârșit...\nDin fericire, crizele acestea de gelozie dementă durau\npuţin. Eram destul de tare ca să mă controlez de cele mai\nmulte ori. Iar în restul timpului, dragostea mă stăpânea în\nîntregime...\nIn seara aceea, însă, îndată ce şi-a mărturisit marea ei\ndragoste trecută, Ileana s-a schimbat din nou: a început să\nsemene cu cea pe care o cunoscusem la început, ca și cum\npână atunci ar fi fost neliniștită și turburată de o preocupa-\nre streină ei. Mi-a amintit din nou că uitasem cu atâta ușu-\nrinţă făgăduiala de a-i aduce cartea. M-a întrebat apoi dacă,\nîntr-adevăr, scriitorii de romane povestesc întotdeauna pro-\npriile lor experiențe și în ce măsură o femeie pe care au iu-\nbit-o se poate transforma în eroina unei cărți. Incerca, în\norice chip, să abată discuţia într-un domeniu neprimejdios,\ncel al faptelor neutre. Incepusem să mă dezmeticesc și mă\nbucuram că găsesc — ceea ce mi se întâmplase până atunci",
  "atât de rar — o femeie inteligentă, cunoscând totuși viața, cu\ncare aș putea sta de vorbă despre arta și tehnica scrisului.\nAtmosfera devenise camaraderească, aproape un început\nde prietenie. Nici nu ştiu cum a trecut timpul până aproape\nde opt.\nAm rugat-o atunci, prinzând deodată curaj, să ieşim îm-\npreună în oraș. Poate mergem la un cinematograf și apoi\ncinăm împreună. A primit bucuroasă; nu prea avea prieteni\nîn București și ieșea foarte rar serile.\n— Dar știi, adăugă ea, zâmbind, nemţește...\nM-a uimit tonul degajat, sigur, al acestei observaţii. Oare\nea într-adevăr crezuse că primejdia fusese definitiv înlătura-\ntă şi că am putea deveni, atât de repede și atât de sigur, prie-\nteni? Camaraderia între un bărbat și o femeie tânără este\nposibilă numai dacă amândoi sunt foarte inteligenţi sau\ndacă amândoi iubesc. Altminteri, este o simplă tovărășie\nmai mult sau mai puţin insipidă, foarte puţin interesantă\nsufletește, sau o etapă preliminarie unei legături tot atât de\npuţin interesante. lar prietenia între un bărbat și o femeie\ntânără este, de asemenea, un mare cuvânt, cu majusculă,\ndacă nu e alimentată de inteligenţă și susținută de dragos-\ntea pe care fiecare din ei o poartă unei alte persoane. Tovă-\nrășiile acelea agreabile și impure pe care le numim priete-\nnii se rezumă de cele mai multe ori la vizite frecvente, la oare-\ncare confidente și la o caldă familiaritate; mai sus nu răzbat...\nIleana m-a rugat să aștept câteva minute până se îm-\nbracă. A strâns ceștile de ceai și a trecut alături. Când am ră-\nmas singur, m-a covârșit o mare liniște. M-am întins pe sofa,\nca și când aș fi cunoscut de mult încăperea aceasta și mi-ar\nfi fost îngăduit orice gest familiar. Am privit lampa din\ntavan; în acea clipă mi-am adus aminte că, exact cu o seară\nmai înainte, cuprinsesem mâna Ileanei și cunoscusem tur-\nburarea aceea atât de stranie. Am sărit brusc în picioare,\nemoționat. Dacă, îmbrăcându-se de oraș, își va pune din\nnou voaleta aceea care îi schimbă atât de curios faţa? Inima\nîncepu să-mi bată. Pentru prima oară de când o cunos-\ncusem eram nervos, emoţionat, nerăbdător ca la o întâlnire\nde dragoste.",
  "Nu știu cât timp am așteptat acolo, apropiat de fereastră,\nprivind în neştire ceața însângerată a unei reclame lumi-\nnoase. Am auzit ușa deschizându-se. O clipă, mi-a fost tea-\nmă să mă întorc. Dacă, într-adevăr, lucrurile se vor întâmpla\ntotuși așa?... Am privit-o, și inima parcă își opri o clipă bă-\ntaia; nu-și pusese încă haina de blană, nici voaletă, dar pur-\nta bluza în care o văzusem cu o seară mai înainte. Se far-\ndase foarte ușor, și am simțit iarăși, cumplit, parfumul ei. M-\nam apropiat șovăind. Cred că m-a observat și ea, căci s-a\noprit. l-am luat mâinile încet, rugător, și ea nu s-a împotri-\nvit. Și-a retras doar, palidă, capul, privindu-mă drept în ochi.\n— Nu se mai poate, am bâlbâit eu. lartă-mă... Nu se mai\npoate...\nEram cu desăvârșire năuc. Am prins-o în braţe, de astă\ndată strivitor, sălbatic, și i-am căutat gura. A încercat să se\napere și trupul ei s-a zbătut o clipă înfiorat, apoi mi-a cu-\nprins umerii și mi-a primit sărutarea înnebunită. Nu i-am\nmai dat drumul din braţe. Când și-a descleştat buzele din\ncuprinderea aceea de foc, mi-a șoptit caldă:\n— Gândește-te bine ce faci, gândeşte-te bine...\nIn braţele mele era neobișnuit de ușoară. Am simțit doar\natât: că plânge, înecată de un plâns de mare deznădejde, ca\nși cum totul s-ar fi scufundat fără scăpare...\nȘi totuși, o auzeam cum mă strigă, cum mă mângâie.\n— Iubitul meu, îmi spunea, iubitul meu...\n„.. Când m-am ridicat să sting lampa, am avut sentimen-\ntul că totul s-a schimbat, definitiv. Și am înţeles că viața a\npornit năvalnică, pe căi demente, că orice se poate de\nacum întâmpla, în orice clipă, și că totul va părea firesc, ca\nun destin absurd care se împlinește...",
  "IV\nTârziu, în noaptea aceea, am plecat acasă. Ceasurile\nvaste, când trupurile noastre s-au recunoscut, ca după o\nlungă, blestemată despărţire, zdrobiseră orice luciditate,\norice rezistenţă. Voiam totuși să plec, mai mult pentru\nIleana. Mi-ar fi fost penibil să cobor de la ea dimineaţa, în\nlumina puternică de zi, nebărbierit, întâlnind poate vecini\nbănuitori pe scări. Am știut apoi că toate acestea îi erau, ei,\nindiferente, dar atunci, în cea dintâi noapte, n-a avut\nputere să se împotrivească. Am luat prima mașină pe care\nam zărit-o. Acasă, m-am luptat mult cu somnul. Am adormit\nametit, bolnav...\nȘi apoi, de a doua zi, a început ceasul patetic și plenar al\ndragostei. N-am mai încercat și nici n-am mai simțit de\natunci nevoia să scap din încântarea aceasta care mă vrăjise.\nFiința mea întreagă era înecată. Tot ce crezusem, mai îna-\ninte, despre dragoste, despre voluptate, despre libertate se\ndovedea acum pueril, superficial, aproape vulgar. Toate\nfemeile întâlnite până atunci le uitasem; micile lor pasiuni,\nmicile lor demente, mediocrele lor jertfe mi se păreau ridi-\ncole. Mi-ar fi fost peste putinţă de închipuit, mai înainte de\na o fi cunoscut și iubit pe Ileana, că omul se poate uni atât\nde desăvârșit, că dragostea poate împlini într-atât ființa.\nPrezenţa aceea, de care mă temusem atât, pe care o știam\nmacerată ca piatra iadului, prezenţa femeii iubite — care\neste, pentru orice bărbat, demonie, dezagregare, risipire —\nam simțit-o, de astă dată, ca o împlinire îngerească a fiinţei\nmele...\nMi-am dat seama de asta după câteva zile, când, invitat\nde o familie de vechi prieteni în Moldova, am plecat într-o\nsâmbătă seara, hotărât să mă întorc la mijlocul săptămânii.\nIn tren am călătorit cu gândul la ea. Mă mângâia doar",
  "nădejdea că-mi voi întâlni repede prietenii și le voi putea\nvorbi de ea. Nici nu-mi trecea prin minte că aș putea fi in-\ndiscret sau inoportun cu mărturisirile mele. De fapt, știam\ncă n-am să le povestesc cu de-amănuntul întâlnirea și dra-\ngostea noastră; simțeam însă că am să vorbesc de Ileana\nvorbind despre atâtea lucruri pe care i le spusesem întâi ei,\ncitându-i părerile, zugrăvind-o pe ea, lăudând-o fără să-i\nspun numele. Într-adevăr, așa s-a și întâmplat. N-am vorbit\ndecât despre ea...\nDar nu asta mi-a dovedit cât de mult o iubeam și cât de\nurgentă era prezenţa ei întregii mele vieți; ci nerăbdarea\nmea, numai după 24 de ore după ce o părăsisem, îngându-\nrată, în prag. Noaptea aceea, petrecută departe de ea, a fost\nchinuitoare. Am fumat mult, privind în neștire tavanul, și,\nde câte ori imaginea ei îmi răsărea în minte, tresăream în-\ncordat. Plecarea mea, tocmai acum, la începutul dragostei\nnoastre, mi se părea absurdă, criminală. Mă învinuiam că n-am\navut destulă tărie să-mi refuz prietenii, deși invitaţia o ac-\nceptasem înainte de sărbători...\nA doua zi nu-mi găseam locul, și nimic din tot ce se pe-\ntrecea în jurul meu nu mă interesa. Am pretextat o bruscă\nindispoziție și am plecat cu primul tren... N-aș fi crezut că\ntot ce citisem prin cărți și tot ce auzeam în povestiri despre\nnerăbdarea frenetică pe care o au unii îndrăgostiţi în călă-\ntorie, când se apropie de gara iubitei, poate fi totuși reală.\nCu mulți kilometri înainte de a ajunge trenul în București,\nieșisem cu valiza pe coridor. Parcă minutele se scurgeau\nmai încet acum. Și clipele acestea din urmă mi se păreau de\no excepțională însemnătate. Acum simțeam, într-adevăr,\ncât de încet curge timpul, cât este de cumplit să aștepți să\ntreacă timpul.\nAm oprit o mașină din fața Gării de Nord și am dat șofe-\nrului adresa lleanei. Am urcat la ea așa cum eram, cu valiza\nîn mână, cu o carte sub braţ. Mi se opreau bătăile inimii nu-\nmai la gândul că s-ar fi putut întâmpla să nu o găsesc acasă.\nAm sunat nervos, scurt. Câteva clipe de panică. Și apoi am\nvăzut-o deodată în fața mea. Deschisese ușa fără să bănuias-\ncă măcar că m-ar fi putut întâlni acolo, în prag. Era îmbră-\ncată cu nelipsita ei bluză gris, cu cravată neagră. Am avut\n4]",
  "vreme, o clipă, să-i văd faţa: obosită, răvășită, cu ochii ab-\nsenţi, rătăciți. Apoi, privirile i s-au aprins de o lumină nefi-\nrească și gura i s-a întredeschis, fără suflare. M-a cuprins,\natârnându-se de mine, ca și cum m-ar fi regăsit după o lun-\ngă, deznădăjduită despărţire. Am purtat-o, înăbușită, în\ncameră.\n— Să nu mai mă lași singură, iubitule, se tânguia, să nu\nmai mă lași...\nAbsența mea o năruise. Nu mai găsea nicăieri nici un\nsprijin. Rămăsese aproape două zile în casă, mulțumindu-se\ncu câteva ceaiuri, petrecând tot timpul la fereastră, cu frun-\ntea lipită de geam, așteptându-mă. Am ghicit mai mult din\nşoaptele ei gemute ce cumplite insomnii îndurase, cu capul\nînfundat în perna pe care, până atunci, mă odihneam eu.\nNu putea crede că voi pleca. În timp ce eu îi vorbeam de-\nspre prietenii mei, spunându-i de ce trebuie neapărat să pe-\ntrec câteva zile în casa lor, Ileana se ruga în gând, implo-\nrând un miracol care să mă ţină acolo, lângă ea. Câteva cli-\npe după îmbrăţișarea din prag, după ce a închis ușa, nu și-a\ndat seama că, într-adevăr, rămăsese singură. Credea încă\nîntr-o minune; credea că mă voi întoarce după câteva cea-\nsuri și vom petrece noaptea aceea împreună. Când s-a întu-\nnecat de-a binelea și și-a dat seama că a rămas singură, a co-\npleșit-o deznădejdea. O chinuia gândul că mă lăsase, de bu-\nnăvoie, să plec; de ce nu se zvârlise la picioarele mele, să-mi\nîmbrățișeze genunchii, să mă implore s-o iau cu mine, mă-\ncar până în orașul în care mă duceam, și acolo s-o închid\nîntr-o odaie de hotel, neștiută de nimeni, și să mă zărească\nnumai pe stradă, să mă știe aproape de ea?... Nu-mi mărtu-\nrisise totuși nimic; doar fața i s-a îngândurat, voalată de o\nmare și discretă tristeţe, când i-am spus că voi lipsi câteva\nzile. Nu mă rugase decât în gândurile ei, arse, mistuite. Mi-a\nmărturisit însă cât de mult se chinuise, pentru că nu avu-\nsese în acea zi curajul de a cere, nu avusese curajul femeii\ncare se zbate, dezlănțuită să-și apere iubitul, să și-l păstreze...\nSetea trupurilor noastre a fost greu de stins atunci. Par-\ncă nu mai era îmbrățișare contopirea aceea din urmă, când\ncu adevărat se topeau contururile, dispărea carnea, ne ui-\ntam respirația, mistuiți amândoi de o singură — însângerată",
  "și nesățioasă — gură. De mai multe ori am nădăjduit că la ca-\npătul răpirii aceleia vom întâlni, împreună, moartea. N-am\nștiut că poate fi atât de ispititoare moartea, atâdte caldă —\nvoluptate fără spasm, beatitudine fără strigare. In puţinele\nclipe de luciditate, când mă trezeam, îmi dădeam seama că\nursita nu-mi alesese numai un anumit suflet pe care trebuia\nsă-l iubesc, ci alesese și un anumit trup, pe care numai pa-\ntima mea îl putea frânge. Toate cunoașterile trupești de pâ-\nnă atunci mi s-au părut un simplu și nevinovat joc, o gratui-\ntă voluptate. Ileana se născuse numai și numai pentru\nmine. Am avut atunci revelația adevăratului înțeles al strigă-\ntului: a mea — al meu! Posesiunea, cât ar fi ea de perfectă,\nnu înseamnă aproape nimic. Cel care a spus: amorul e o\nchestiune de epidermă se referea, fără îndoială, la aceste\ncunoașteri inferioare ale trupului, la faptul că o posesiune\ne posibilă numai în anumite condițiuni fizice și pentru anu-\nmite exemplare umane. Dar trupul poate revela mai mult.\nDincolo de voluptate, dincolo de rut, este cu putinţă o re-\ngăsire desăvârșită în îmbrățișare, ca și cum ai cuprinde —\npentru întâia oară — o altă parte din tine, care te „încheie“,\nte completează, revelându-ți altă experienţă a lumii, îmbo-\ngățită cu alte, noi dimensiuni...\nÎmi dau seama cât de turbure spun toate lucrurile aces-\ntea, deși am încercat să le limpezesc și să le adâncesc în car-\nte. Am scris mai ales pentru a preciza sensul acesta, înfrico-\nșător, al unirii. Pentru că revelaţia unirii desăvârșite aceasta\ne: te regăsești pe tine în clipa când te pierzi. Dar nu-ți regă-\nsești experiența ta cotidiană, profilul tău spiritual, așa cum\nse desenează în lumina tare a zilei, ci te simți ființă desăvâr-\nșită, totală, liberă. Este straniu că ultimele nuanţe ale pro-\nnumelui posesiv au dispărut în clipa când trupul pe care-l\ncunoșteam mi se descoperea ca fiind a/ meu, că Ileana\naceasta, răpită de marea taină a nunții, trupul acesta, lumi-\nnat de un singur zâmbet umed, este a/ meu. Și totuși, cât e\nde vagă formula aceasta: a/ meu, a mea!... De fapt, cunoaș-\nterea desăvârșită a trupului Ileanei nu-mi revela ceva pe\ncare îl posedam, ceva care îmi aparținea, ci îmi revela pro-\npria mea ființă, făptura mea minunată, perfectă și liberă. In",
  "clipele acelea fulgerate, un mare Om — cosmic și viu — creș-\ntea din taina și cu trupul Ileanei.\nȘi cu toate acestea, cât de prost mă exprim, cât e de greu\nsă mărturisesc precis întâlnirea! Vorbesc mereu de trupul\nIleanei, ca şi când l-aș mai fi simţit, întreg, ca și cum aș mai\nfi fost conștient că-l strâng în braţe, înfometat. Dar simțuri-\nle mele erau atunci altele; nu mai cuprindeau volume și li-\nnii, nu mai recepţionau senzaţii și emoții, ci parcă toate se\ntopiseră împreună într-o singură inimă de foc și, căzut din\nraptul acela suprem, nu mai intuiam decât o prezență, din\ncare nu mă puteam smulge... Cât de luminoasă îmi apărea\natunci moartea!... Simţeam că suntem foarte aproape de\nea, iar făptura aceea cosmică și liberă, născută din îmbrăți-\nșare, este, ea însăși, moartea noastră, şi ea nu poate ființa\ndecât printr-o totală abandonare a cărnii, printr-o definitivă\nieșire din noi... De ce n-aveam curajul să rămânem pentru\ntotdeauna împreună, legați într-un singur trup cosmic? Nu\nmă gândisem până atunci la supraviețuirea sufletului, soco-\ntindu-mă apt numai pentru relații concrete. Dar am știut de\natunci că nici un om n-ar putea supraviețui așa cum este,\nrupt în două, singur. Viaţa are sfârșit aici, pe pământ, pen-\ntru că e fracturată, despicată în miriade de fragmente. Dar\ncel care a cunoscut, ca mine, desăvârșita integrare, unirea\naceea de neînțeles pentru experienţa și mintea omenească,\nștie că de la un anumit nivel viața nu mai are sfârşit, că\nomul moare pentru că e singur, e despărțit, despicat în do-\nuă, dar că printr-o mare îmbrățișare se regăsește pe sine în-\ntr-o fiinţă cosmică, autonomă și eternă...\nNu fac deloc filozofie. Termenii aceștia teoretici i-am îm-\nprumutat mai târziu. La început, revelaţia nunții și a morții\nam avut-o înspăimântător de concret, căci rămâneam amân-\ndoi fără simtire, vreme îndelungată, uniți chiar atunci când\ntrupurile noastre zăceau inerte, sfărâmate de o beatitudine\ncare nu mai era a lor și pe care nu o puteam păstra decât\nîntr-o istovire supremă, în moarte...\nNe-am trezit foarte târziu, în noapte, ca și cum ne-am fi\nîntors dintr-un somn lung, pe alt tărâm. Ne-am strâns spe-\nriaţi în braţe și ne căutam privirile, parcă am fi fost legați\namândoi prin destăinuirea unui mare secret, cu neputinţă",
  "de comunicat altor oameni. Ce naive ni s-au părut atunci\nprecauţiile noastre de a nu se afla că ne iubim, că suntem\namanți! Secretul care ne lega acum era singurul înspăimân-\ntător; taina care se desăvârşise prin unirea noastră era cu\nadevărat de nepăruns pentru ceilalți oameni...\nEa s-a coborât cea dintâi din pat, goală, și, după ce a\nfăcut câțiva pași şovăitori prin odaie, a aprins lampa și a\nînceput să fredoneze melodia pe care mi-ai amintit-o astă-\nseară. O priveam cum umblă, și fiecare mișcare a trupului\nei alb până la transparență mi se părea un miracol. Cum e\ncu putinţă să existe coapse atât de perfecte, picior atât de\nfraged în alungirea lui zveltă și totuși atât de însuflețit? Ii vă-\nzusem până atunci trupul întotdeauna turbure, în penum-\nbră. Lumina mată îl purifica acum, sorbindu-i umbrele, lă-\nsându-i luciul sidefiu, de scoică. Și deodată mă simtii vrăjit\nde melodia aceea tristă și simplă.\n— Ce este? o întrebai.\nIleana se apropie de mine și îngenunche lângă pat. Un\nzâmbet depărtat îi înmuia faţa.\n— Un cântec banal, spuse, mângâindu-mă. L-am învăţat\nla Berlin...\n— L-ai mai cântat cuiva? întrebai eu în glumă.\n— ŢI-l cântam tie, așteptându-te, îmi spuse. Așteptându-te\nși fugind de tine... Dacă ai ști cât am fugit de tine până te-am\nîntâlnit...\nEram mirat. Oare, într-adevăr, auzise de numele meu, ci-\ntise vreo carte de-a mea și se îndrăgostise așa, în neștire,\ncum fac fetele de pension? Dar nu mai avea naivităţile unei\nfete. Cunoșteam acum calda ei maturitate, purificată de bo-\nvarisme, limpezită de orice vulgar și ieftin sentimentalism.\nIleana era de mult timp femeie, desăvârșită.\n— De ce-ai fugit? întrebai eu, absent.\nMă gândeam atunci câți ani din tinerețea mea îi cheltui-\nsem stupid, printre femei și cărți, trăind în aventură, la în-\ntâmplare. Dacă aș fi întâlnit-o mai devreme, înainte de „ma-\nrea ei dragoste“, să o cunosc numai cu, să o fi scutit de atâ-\ntea suferințe și atâtea lacrimi...\nIleana se ridică de lângă pat fără să-mi răspundă și în-\ncepu să cânte, de astă dată tare:",
  "Ich spür’i n mir\nIch fühl in dir\nDas gleiche wilde Blut...\nAvea o voce sfioasă și totuși foarte precisă, discretă, inte-\nriorizând cu un instinct uluitor emoția. O ascultam în ne-\nştire, căci era o melodie care nu avea nimic cult în ea, nici\no intenție teoretică, și cuprindea numai dorul tuturor oa-\nmenilor.\n- Pentru cine cântai la Berlin? întrebai încă o dată, înfio-\nrat.\nSe apropie de mine și-mi cuprinse capul în palme.\n— Ţi-am spus: pentru tine... Stam seara la fereastră, în\ndosul perdelei, și cântam, așteptându-te... Ştiam că am să te\nîntâlnesc... Asta o știam de foarte multă vreme, adăugă\nmângâindu-mi fruntea. De când eram mică de tot și visam\nfeți-frumoși...\nÎncercă să râdă, dar ghicisem că toate acestea o tulbura-\nseră și n-o lăsai să plece. Îi cuprinsei umerii, plecând-o mai\nmult spre mine.\n— De unde știai? stăruii eu.\n— Mi-a spus doica, răspunse cu simplitate. Mi-a spus că\nvoi avea la început o dragoste mare, care mă va aduce a-\nproape de moarte. Apoi, târziu, când voi fi crezut că sunt\npentru totdeauna vindecată, voi întâlni o altă și mai mare\ndragoste și atunci voi fi fericită, foarte fericită...\nSe opri deodată, silindu-se să-și păstreze zâmbetul. Simțţii\no mare neliniște și mă duru din nou setea mea de a ști, de\na cunoaște tot ce ascundea trecutul ei, sufletul ei.\n— Și ce ţi-a mai spus? întrebai din nou, silind-o să mă pri-\nvească în ochi.\n— Să mă feresc de dragostea asta, să mă feresc de tine...\nAșteptai câteva clipe, uimit. Apoi întrebai, stăpânindu-mă\nanevoie:\n— Dar de ce, de ce?\n— Pentru că va fi prea mare...\nNu mai putu să continue. Izbucni în plâns și-și ascunse\ncapul la pieptul meu. Incercai s-o mângâi, uluit, dar ea îmi\nstrângea în neștire umerii, braţele.",
  "— Să nu mă lași singură, șopti din nou. Să nu mai mă lași\nsingură...\nAm avut atunci sentimentul că o ameninţă o primejdie\nfoarte apropiată și nu are curajul să mi-o mărturisească;\npoate o mare greșeală, poate un șantaj...\n— Dar ce s-a întâmplat? stăruii eu. De ce nu-mi spui? Ţi-e\nteamă de cineva?\n— Nu, de nimeni, murmură ea, încercând să se stăpânească.\nApoi, după câteva clipe, își cuprinse tâmplele în mâini și\nzâmbi.\n— Mi-am pierdut firea, așa, deodată...\n— Știu de ce-ai plâns, îi spusei eu, silindu-mă să par cât\nmai bine dispus. Doica aceea ţi-a prezis că te voi înșela sau\nte voi părăsi...\n— Nu, scutură ea fruntea. Mi-a prezis că am să mor...\nNu știu de ce m-au cutremurat cuvintele acelea rostite\ncu un glas mat, pe care nu i-l cunoscusem până atunci. Dar\nm-am silit să nu mă las influenţat de asemenea naivități și\nam râs.\n— Eu nu sunt superstițios, îi spusei sărutându-i mâna.\nDoar dacă nu se va întâmpla să murim împreună, unul în\nbraţele altuia...\nMă privi zâmbind, și inteligenţa ei caldă, discretă, îi lu-\nmină deodată ochii.\n— Nu, dacă am să mor din dragostea asta, am să mor\nsingură...\n— Dar n-ai să mori! strigai eu încruntat.\n— Am să mă rog mult de tine, și poate ai să te înduri; și\natunci n-ai să mă lași să mor, adăugă ea, apropiindu-se.\nApoi îmi cuprinse buzele cu gura ei și nu mă mai lăsă să\nspun vreun cuvânt...\nPutin timp după aceea am plecat amândoi la Predeal.\nLegătura noastră, mi se spusese, ajunsese cunoscută de toa-\ntă lumea, dar lucrul acesta mă interesa foarte puţin. De alt-\nfel, viața mi-o schimbasem încă din primele zile. Nu mă mai\nîntâlneam cu vechii prieteni, nu mai frecventam cercurile\ncamarazilor mei și nu mai ieșeam decât însoţit de Ileana, în\nlungile noastre plimbări la Șosea, pe bulevarde, la Co-",
  "troceni. Cum nu sunt prea sărac și cum n-am scris niciodată\nca să-mi pot duce viaţa, inactivitatea mea, chiar dacă s-ar fi\nprelungit, nu mă amenința în nici un fel. Incepusem, când\nam întâlnit-o pe Ileana, o mare nuvelă; a rămas în sertar ne-\nsfârșită. Pentru că, evident, după ce am cunoscut-o pe ea,\nn-am mai putut scrie ca înainte. Chiar Zinererea Magdale-\nnei mi se părea acum naivă, deși îi plăcuse mult Ileanei.\nDar, întâlnind-o pe ea, nu mai mă ispitea scrisul.\nLunile acelea de iarnă au fost o lungă euforie. La Pre-\ndeal, Ileana m-a ajutat să descopăr voluptatea fără seamăn\na schiului, și parcă în nici un alt joc nu regăseam atâta liber-\ntate a trupului, o atât de elixirantă autonomie. Träiam to-\ntuși și acolo, în plin sezon al sporturilor de iarnă, singuri.\nNu voiam cu nici un preţ să legăm noi tovarășii sau să încu-\nrajăm pe cele începute la București. Mâncam la un restau-\nrant obscur, retrași la o masă din fund, îndrăgostiți până la\nuitare, privindu-ne în ochi, absenţi la tot ce se petrece sau\nse vorbește în jurul nostru. Mi s-a spus mai târziu că izolarea\naceea a noastră era miezul conversaţiilor și uimea un întreg\nhotel. Ileana atrăgea întotdeauna privirile. Dragostea o fă-\ncuse parcă și mai frumoasă: înflorise cu o magnifică, nouă\nsplendoare. Zvelteţea ei uimitoare nu se temea de nici un\ncostum de sport și îmbrăcămintea ei sobră o deosebea par-\ncă şi mai mult de toate celelalte femei. Serile, porneam\namândoi, singuri, să ne plimbăm prin parc, strânși unul\nîntr-altul. Făceam planuri de călătorii, îi povesteam viața\nmea. Nu simţeam încă nevoia să mă izolez, să scriu, și Ilea-\nna mă avea în întregime, ziua și noaptea, necontenit. Une-\nori îmi povestea și ea amintiri de la Legația din Berlin, îmi\ndescria cu mult humor funcționarii superiori de acolo, îmi\nvorbea despre prietenele ei nemţoaice care îi scriau regu-\nlat, trimiţându-i fotografii de la Wandsce și portretul logod-\nnicilor. Am înțeles că muncise greu acolo, dar alesese calea\naceasta ca să poată scăpa definitiv de ţară, de familie, de\nprieteni. Timp de aproape patru ani nu venise niciodată în\nțară. Vacanţele și le petrecuse cu o prietenă, în Tirol. Făcu-\nse destule economii acolo ca să poată trăi fără grijă cel\npuţin un an. Se întorsese în ţară, de altfel, cu gândul de a\nrămâne numai un an; apoi ar fi încercat să obțină un post",
  "într-o altă legatie, în Nord. Îi plăceau peisajele albe, sobre;\nse împăca bine cu oamenii onești, fără prea multă imagi-\nnație, oameni care îi îngăduiau să se odihnească, să uite, să\nse vindece.\nApoi mă întâlnise. Acum nu mai avea nici un plan, nu\nmai hotăra nimic. Uneori, în săptămânile acelea petrecute\nla Predeal, îmi spunea, dimineţile, lipindu-se caldă de mine:\n— Ce bine e așa, să nu te mai gândești la nimic, să nu mai\nai nici o teamă... Aș vrea să nu mai mă deștept niciodată...\nSe oprea, ascultându-și parcă gândurile, apoi adăuga:\n— Şi, dacă se va întâmpla, nu-mi pasă; am fost destul de\nfericită...\nNe-am întors la București pe la jumătatea lui februarie.\nȘi chiar în acea zi ne-am mutat împreună, la mine.\nV\nFără să-mi dau seama, aşa cum se întâmplă întotdeauna\nîntr-o mare pasiune, m-am izolat cu desăvârşire de lume.\nChiar pe acei câțiva buni prieteni îi vedeam foarte rar și\nnumai Împreună cu Ileana. Mergeam la spectacole, mai\nales la concerte, dar se crease în jurul nostru o ciudată le-\ngendă şi, deși eram pretutindeni urmăriți de priviri curioa-\nse, aproape nici un cunoscut nu se apropia de noi. Am aflat\nmai târziu, în primăvară, tot ce se spunea despre întâmpla-\nrea asta a mea prin cafenele și cercurile pe care le frecven-\ntasem înainte. Câteva luni, la București, nu se mai vorbise\ndespre Tīneretea Magdalenei, ci numai despre dragostea\nmea. Oamenii pe care îi frecventam nu știau nimic despre\nIleana: cine este, de unde vine, unde a trăit înainte de a mă\nîntâlni. Cu atât mai stranie părea vraja ei, apărând uneori\nalături de mine, îmbrăcată întotdeauna sobru, în alb și ne-\ngru, sau în nuanțe stinse, discrete, de gris, privind în jurul\nei fericită, calmă, aproape fără să vadă. Când ieșeam de la",
  "vreun spectacol, plecam întotdeauna singuri și alegeam\nrestaurante modeste, căutate mai ales de familii burgheze,\nunde nu riscam să întâlnim cunoscuți. De altfel, Ileanei îi\nplăceau locurile acelea fără pretenţii, mirosind a bere\nproaspătă și a chimen, și acolo ne așezam la masa cea mai\nascunsă, ca doi îndrăgostiţi la o întâlnire tainică. Uneori,\nfirește, trebuia să acceptăm anumite invitaţii, mai ales ale\narhitectului în casa căruia ne cunoscusem. Eram așezați de-\nparte unul de altul la masă și ne căutam necontenit privi-\nrile. lar în timpul dansului o urmăream, palid, în brațele\npartenerului, și respirația nu mi se astâmpăra decât în clipa\ncând se întorcea lângă mine. Rămâneam putin, de câte ori\nerau prea mulți invitați. Aveam doar o singură prietenie, o\npereche de curând căsătorită, în casa cărora mergeam cu\nbucurie. Ileana cânta uneori, rezemată de ușă, privind vag\nînainte, cu braţele prinse la spate...\nIarna a trecut repede. Luna martie a fost în acel an fri-\nguroasă, rece, întunecată. Nu mai puteam porni, în apro-\npierea amurgului, în lungile noastre plimbări. Rămâneam\nîn casă amândoi. De cele mai multe ori eu citeam vreun\npoet cu glas tare, iar ea mă asculta întinsă pe pat, cu capul\nrăsturnat, cu ochii închiși. Îi plăceau mai ales poemele me-\nlancolice, îi plăcea mult Rilke și Baudelaire. Dar nu mă as-\nculta întotdeauna. Mă plimbam prin odaie, cu volumul în\nmână, și dacă repetam câteodată un vers cu alt glas, adre-\nsându-i-l, o surprindeam uneori absentă. Tresărea, atunci,\nca și cum s-ar fi deșteptat din somn. Dar ea era numai\nfurată de gânduri. Mă apropiam și o cercetam.\n— Are să ţină mult asta?... mă întreba, înfiorată.\nMi-am dat seama că nu se gândea întotdeauna la o even-\ntuală despărțire; asemenea gânduri cumplite le respingea\ncu dârzenie întreaga cei ființă. Dar bănuia că viața aceasta,\ntrăită împreună clipă de clipă, miracolul acesta, a două\nfăpturi necontenit prezente una pentru alta, nu va putea\ndura. Își dădea seama, zărindu-mă uneori în faţa raftului cu\ncărţi, că în curând mă va cuprinde vechea mea patimă și că\natunci munca mă va fura de lângă ea ceasuri și zile întregi.\nȘtia că setea mea de creaţie, de scris, a fost numai adormită,\ncă ea nu va putea fi definitiv stinsă. Se împăcase cu acest",
  "destin — despărțirea noastră pentru lungi, chinuitoare in-\ntervale — dar l-ar fi voit cât mai târziu împlinit. Câteodată își\nspunea că e imorală cu dragostea ei strivitoare, că un om\nnu poate trăi fără să muncească, și mai ales un artist nu are\ndreptul să-și îngroape talentul într-o dragoste fericită, și\npentru fiinţa ei cinstită îndoielile acestea erau chinuitoare.\nDar întotdeauna sfârșea prin a-și spune că, moral sau imo-\nral, bine sau rău, toate acestea n-au nimic de-a face cu ade-\nvărata, tainica dragoste; că întâlnirea noastră este singurul\nlucru esenţial, real, iar toate celelalte — muncă, creaţie, ta-\nlent, onoare și câte vor mai fi — nu preţuiesc nimic, căci\ntoate sunt zădărnicii omenești ale pământului...\nDar nu avea curajul să-mi mărturisească gândurile aces-\ntea. In ziua când mi-a simţit o ușoară nervozitate, un neas-\ntâmpăr de febră, și i-am mărturisit că trebuie să scriu, m-a\nrugat să încep chiar atunci și mi-a pregătit măsuţa de lucru\nlângă fereastră. Am știut de la început că-mi va fi peste\nputință să scriu în apropierea ei, dar se ruga atât de frumos\ns-o las acolo, încât n-am putut s-o refuz. Și-a luat o carte și\ns-a ghemuit în fundul divanului. O auzeam cum își ține ră-\nsuflarea ca să nu mă deranjeze, cum întoarce încet, cu deo-\nsebită grijă, paginile. Zâmbeam. Mi-era greu să mă concen-\ntrez şi nu puteam obține acea perfectă izolare faţă de lu-\nmea dinafară, preliminară oricărui act de creaţie. Prezența\nIleanei era cu atât mai tulburătoare, cu cât nu o mai au-\nzeam și nu o mai simțeam pe ea. Și prezența aceasta era\neuforică, mă aduna și mă îndrepta în cu totul altă parte\ndecât în cercul artei mele. De altfel, cred că nici o creaţie\nartistică nu e cu putinţă într-o stare de plenitudine și eufo-\nrie. Trebuie să simti în toată fiinţa ta o lipsă, o absenţă care\nte macină, căci aceasta își caută împlinirea în actul creației.\nDe aceea n-am putut niciodată scrie într-un peisaj sau ascul-\ntând muzică, trăind revelaţia iubirii sau oricare altă revela-\nție: bunăoară, a unei idei cuprinzătoare, a unei noi înțele-\ngeri a lumii...\nDupă vreo zece minute, în care timp am privit cerul pe\nfereastră și am sfârșit de fumat o țigară, m-am sculat de la\nmăsuță. Am găsit-o palidă, înspăimântată. Mă urmărea cu\nochii, așteptând parcă din clipă în clipă sentinţa.",
  "— Nu poţi? mă întrebă, încercând să zâmbească.\nAm început să râd și am cuprins-o în braţe. De altfel, ne-\nliniștea aceea vagă a creației se risipise. Am rămas lângă ea,\npe divan, citind pe aceeași pagină. Cred însă că un amă-\nnunt întâlnit după cele dintâi rânduri m-a făcut gânditor.\n- Iar ai fugit de lângă mine, îmi șopti mângâindu-mi\npărul. Ce lesne te simt când fugi...\nAvea un glas trist, resemnat. l-am spus că înainte de a\nputea scrie ceva, trăiesc întotdeauna o mare nelămurire, și,\naproape fără să-mi dau seama, gândurile se torc pe un fir\nnecunoscut. Împotriva absenţelor acestora, în răstimpul că-\nrora se împlinesc obscure procese de creaţie, nu pot lupta.\nl-am spus că de a doua zi voi încerca să scriu în biroul meu.\n— Lasă ușa deschisă, să te simt mai aproape, m-a rugat.\nFirește, ușa aceea deschisă îmi atrăgea la început aten-\ntia. Peste puţin timp am închis-o, ca din întâmplare. Pe ea\nnu o auzeam, nu o simțeam. M-am ridicat de la masă și am\nînceput să mă plimb, cu pași mari, prin birou. Incet-încet\nam izbutit să măi zolez, să uit că Ileana mea se află la câțiva\nmetri de mine. In seara aceea n-am ieşit deloc; apusul de\nsoare a invadat biroul meu, dar nu l-am văzut. Ileana mi-a\nspus că l-a privit pe fereastra odăii noastre (numisem așa\ndormitorul). Mi-a mărturisit că era emoţionată. Simţise că\nmă despărțisem definitiv de ea; că o uitasem, dar durerea\naceasta — presimțită și așteptată de multă vreme — începea\nsă fie înecată de un alt, mai vag, sentiment: alături de ea se\npetrecea un lucru de taină, se îndeplinea un act de creaţie.\nMă auzea suflând greu, auzea foile de hârtie sfâșiate nervos,\nși fiecare sfâșiere o înfiora; parcă o zgâriau pe ea mâinile\nmele. Mă auzea apoi oftând, sculându-mă brusc să mă\nplimb prin odaie, deschizând ușa ca să beau apă, aprinzând\nţigara. Asculta toate acestea și o cuprindea ușor fiorul; îna-\npoia semnelor acestora de suferință se petrecea o mică mi-\nnune, pe care niciodată nu o bănuise atât de dramatică.\nCrezuse că literatura este exclusiv o operă de inspiraţie, că\ntalentul înseamnă darul de a auzi anumite cuvinte — pe care\nurechea celorlalți nu le aude — și a le așterne pe hârtie; a le\ndicta mai mult, un ceas, două, cinci, până ce obosește\nmâna. Și asista acum la lupta aceea surdă împotriva ma-",
  "teriei. Mă urmărea uneori trecând prin odaie, concentrat,\nfără s-o văd, fără să bănuiesc măcar că ea e acolo, şi singu-\nrătatea aceea, alături de mine, o strivea atunci până la risi-\npire. Când mă înapoiam, târziu, după miezul nopții, și o\ncuprindeam în braţe, mă săruta lacom, parcă m-ar fi regăsit\ndupă o lungă despărțire.\n— Ai scăpat de demon? mă cerceta, mângâindu-mi fruntea.\nNu mă întreba niciodată ce scriu, nu-mi cerea să-i poves-\ntesc subiectul, nu tânjea nici măcar să citească foile rămase\npe birou. Se trudea numai să alunge de pe fruntea și de pe\nfata mea umbrele muncii. Căci mă reîntorceam întotdeau-\nna stors, bolnav, și febra îmi înăsprea trăsăturile, îmi tur-\nbura ochii. Ileana era atunci blândă, și mâinile ei palide mă\nrăcoreau...\nCartea pe care o începusem în acea primăvară a rămas\nneterminată. Și nici n-aș mai putea-o încheia acum. Am scris\nnumai câteva săptămâni. În acel tümp nu mai ieșeam\naproape deloc din casă. Masa o primeam amândoi de la\npensiunea din vecinătate. Ileana îmi făcea târguielile, îmi\ncumpăra ţigările şi-mi pregătea, în istovitoarele după-amiezi\nde lucru, cafeaua. Veneau, rar, să ne viziteze, prieteni.\n— Andrei se luptă cu pruncul lui, le spunea zâmbind.\nÎntr-o seară, rămânând singuri, începu gânditoare:\n— Ce naștere grea...\n— Te întristează? o întrebai.\nNu-mi răspunse. Plecă numai privirile în pământ, mân-\ngâindu-și mâinile. Era un gest care o obseda în ultimele\nluni. De câte ori nu eram prezent, nu mă simţea ea aproa-\npe, își mângâia mâinile; parcă ar fi încercat, în neștire, să\nregăsească mângâierea mea, să se mintă. Am văzut însă că\ntace și n-am mai stăruit.\nNu mi-am adus aminte de acest amănunt decât câteva\nsăptămâni în urmă, într-o dimineaţă luminoasă de aprilie.\nRămăsesem mai mult în pat, și Ileana, într-o cămașă lungă\nde noapte, care îi alungea până la mirare trupul, privea pe\nfereastra deschisă.\n— Andrei, mă întrebă ea deodată, fără să se întoarcă, tu\nn-ai vrea să ai un copil?",
  "Mi s-a părut atât de stranie întrebarea, atât de neaștepta-\ntă, încât am zâmbit stupid, neștiind ce să răspund. Mă obiș-\nnuisem de mult cu gândul că sunt un artist și că nu pot avea\ndecât filiaţie spirituală. Poate că era mai comodă atitudinea\naceasta; poate că mă gândeam că un copil mă va lega de o\nanumită femeie, de un anumit loc, îmi va știrbi libertatea\nmea, silindu-mă să muncesc mai mult, schimbându-mi\npoate cu desăvârșire înțelegerea lumii. Pentru mine, artis-\ntul era un tip uman bine definit; avea anumite drepturi și\nlicenţe, dar avea și foarte multe datorii față de el însuși, faţă\nde arta și destinul său. Și, apoi, firește, problema aceasta\nera legată de ideea căsătoriei, instituţie pe care o veneram,\ndar din care excludeam pe artiști și pe gânditori. Mă hotă-\nrâsem de mult să rezist cu cruzime împotriva oricăror ispite\nde așezare, de viață casnică. Uneori, întorcându-mă acasă,\nsingur, din vreo familie tânără, fericită, invidiam soarta oa-\nmenilor simpli, pe care destinul nu-i silesaă rămână până\nla moarte într-o splendidă, rece solitudine. Imi plăcea atunci\nsă asemăn soarta artistului cu chemarea monahală. Ca și un\ncălugăr, menit contemplaţiei, artistul era blestemat să ră-\nmână singur, fără urmași...\nFirește, în afară de aceste certitudini, care făceau parte\ndin structura mea intimă și din destinul meu, aveam și o\nsumă de superstiții în legătură cu căsătoria. Mi se părea că,\nalături de o femeie care ţi-a devenit soţie, nu mai ai dreptul\nsă compui așa cum te îndeamnă actul pur al creaţiei. Ca-\npeti, prin căsătorie, o nouă demnitate civilă, care turbură\nintuiţia artistului. Pe de altă parte, înțelegeam artistul ca un\nom în veșnică disponibilitate, creator de valori estetice și\natât. Viaţa lui se putea schimba, și era bine să se schimbe de\nla o zi la alta. Experiența lui, care se cuvenea prodigioasă,\nnu putea fi limitată, imobilizată...\nCred că Ileana mi-a ghicit gândurile, văzând că nu-i\nrăspund, căci a adăugat, cu un glas mat.\n— Nu e vorba de altceva, înţelegi bine. Dar aș vrea atât de\nmult să am un fiu prin tine...\n___ Veni repede de la fereastră și se ghemui alături de mine.\nImi cuprinse obrajii și începu să se roage. Niciodată n-am\nvăzut-o atât de schimbată; parcă se temea de ceva nevăzut,",
  "de o menire a cărei aripă o simţise în preajmă. Și ce altă fe-\nmeie ar fi avut atâta curaj să vorbească despre pântecele ei\nneroditor, să mărturisească deodată o taină pe care nu o bă-\nnuisem, o durere surdă, cumplită, la care nu mă putusem\ngândi? Setea ei de rodire mi-a revelat atunci o altă Ileană,\ncu rădăcini profunde, legată de pământ, arsă de un dor pe\ncare nici o mângâiere de a mea nu-l putea ostoi. Mă gân-\ndisem întotdeauna cu emoție la maternitate, dar destinul\nacesta mi se păruse de un ordin inferior, legat mai mult de\nîntâmplare și fiziologie și alimentat exclusiv de instincte.\nNu crezusem că dorul acesta poate covârși uneori o femeie\npână la totală risipire, că poate pătrunde toate zonele con-\nștiinței sale, marcând-o lent, subteran.\n- Tu faci ceva, îmi șopti Ileana, tu creezi. Eu însă n-am\nnici un fel de dar, sunt numai o simplă femeie. Și să rămân\nmereu așa, ca acum, pură...\nAm încercat s-o mângâi, dar eram turburat și eu de forța\naceea obscură, copleșitoare, care o purta pe ea, îndemnân-\nd-o să-și ceară curajos împlinirea destinului. De unde izbuc-\nnise deodată strigătul acesta pământesc în Ileana mea, a\ncărei iubire venea din altă parte, prea desăvârșită ca să ro-\ndească? Să fi fost oare primăvara aceea târzie, care răzbise\nnumai în câteva nopți și răscolise orașul îmbătându-l cu\nsoare și sevă? Ce se întâmplase în inima iubitei mele, ce gol\nrămăsese acolo nestrăbătut de patima mea și care o înghi-\ntea acum în întregime? Și totuși, în marea mea emoție răz-\nbătea un început de gelozie. Ileana nu era deci fericită nu-\nmai și numai cu mine. li mai lipsea ceva, simţea nevoia unei\nîmpliniri care, deși se făcea prin mine, era dincolo de mine\nși ne despărțea. Crezusem până atunci că la dragostea noas-\ntră nu se mai putea adăuga nimic. Era perfectă, autonomă,\nimpermeabilă față de oricare altă forță. Amândoi alcătuiam\no pereche desăvârșită, creați unul pentru altul, meniți să\ncreștem și să murim împreună. Unirea noastră aproape că\nnu mai avea rădăcini pământești. Eu nu puteam uita ex-\ntazul îmbrăţișărilor, care ne smulgea pe amândoi din fire,\nunindu-ne în altă lume. Poate că numai o dată la mii de ani\ntaina unirii se mai împlinește atât de desăvârșit...",
  "Și acum, deodată, descopeream că Ileana rămăsese to-\ntuși legată de matca primordială, nutrită de aceleași rădă-\ncini ale nopții...\n— Noi nu suntem o pereche din această lume, încercai\neu s-o mângâi. Destinul nostru nu se împlinește aici pe pă-\nmânt. Noi ne-am cunoscut numai în dragoste. Dragostea e\nraiul nostru, dragostea fără fruct. Intocmai ca Tristan și\nIsolda, ca Dante și Beatrice, adăugai eu zâmbind, ca să\nalung văzduhul acela turbure, îmbătător, din preajma\nnoastră.\nIleana mă strângea în braţe, plângând. Simțeam cum i\nse cutremură tot trupul, ca într-un spasm.\n— Ţie poate ţi-e teamă de altceva, repeta ea, fără să mă\nprivească... Ţi-e teamă că asta ar putea să te lege definitiv de\nmine...\nAm încercat să râd. Se temea tocmai de un lucru care\nnu-mi trecuse prin gând.\n— Dimpotrivă, spusei, mi-e teamă că iubirea noastră s-ar\nputea adultera dacă ar rodi aici, pe pământ, subliniai eu\nultimele cuvinte. Ar deveni altceva; poate tot atât de\npreţios, dar nu atât de pur, de desăvârșit.\n— Dar eu ce mă fac? mă întrebă ea tulburată, ridicându-și\nochii.\nMă gândii o clipă, apoi o cercetai, grav.\n— S-a întâmplat ceva?\n— Nu, nu e vorba de asta, mă opri ea crispată. Tu scrii, tu\nești un artist, dar eu am să rămân la urmă de tot singură,\nstearpă...\nAm crezut că se gândește la bătrâneţe și iar am râs.\n— Eşti atât de sigură că ai să-mi supravieţuiești?\n— Vrei să mă necăjești, șopti ea, zâmbind. Eu am să mor\nînainte de tine. Dar nu mă gândeam la asta...\n— Astăzi ești plină de mistere, spusei ca să curm. Și uite\ncâtă lumină e afară...\nIi întorsei încet capul spre fereastră, fără să-mi dau sea-\nma, atunci, că tocmai soarele acela proaspăt o neliniștește\natât de adânc.\n— Tu nu vrei să înţelegi, îmi spuse. Și totuși, dintre toţi,\ntu erai singurul...",
  "Am început s-o necăjesc; recunosc, destul de stupid: așa-\ndar, înainte de a mă iubi, m-a comparat cu alții, m-a ales ți-\nnând seama de anumite eventuale virtuţi ale mele etc. Dar\nIleana nu voia deloc să glumească în dimineaţa aceea. Scu-\ntura din cap, chinuită. Plânsul o înfrumusețase; era acum\nmai palidă, înfiorată, ochii neistoviţi și mai arsă gura. Am\nvrut atunci, cu orice preţ, s-o liniștesc. Am vrut măcar să-i\ndau o nădejde.\n— Suntem încă la începutul vieţii, Ileana, i-am spus. Ne\nașteaptă atâtea înainte. Sau poate ţi-e teamă că n-am să te\npot iubi întotdeauna ca acum?\nNu-mi răspunse, ci îmi mângâia numai obrajii, zâmbind.\nAm repetat întrebarea, mâhnit.\n— Nu ştiu, iubitul meu, îmi spuse. Asta nici tu n-o știi...\nSimţeam că ne cufundăm amândoi într-o zonă obscură,\nincertă, primejdioasă, și am curmat făgăduindu-i. Dar con-\ntinuam să zâmbesc.\n— Mai târziu, când vom vedea că nu mai putem rămâne\nprea mult în cer, atunci... |\nNu mă lăsă să sfârșesc. Imi cuprinse gura, sorbindu-mi\nrăsuflarea, înecându-mă în trupul ei fără început...\nSe opri, obosit. Hasnaș rămase cu capul prins în palme,\nfără să facă vreo mișcare.\n— Mi se pare că nu ţi-e bine, vorbi Mavrodin, încercând\nsă se ridice. Am să-ți povestesc atunci altă dată...\nCelălalt se apără, scuturându-se, nervos:\n— Te rog, continuă, vorbi el repede. Nu am absolut ni-\nmic. Mă gândeam numai. Imi aminteam și eu... Atât; te rog\nsă mă crezi...\nFaţa i se înăsprise, privirile erau întunecate, turburi.\nCăută tabachera și aprinse o țigară. Degetele i-au tremurat\no clipă apropiind chibritul. La lumina scurtă, Mavrodin îi\nvăzu fruntea brăzdată, îi pierise seninătatea care îl îm-\npresionase atât de mult. Buzele parcă se striviseră, uscate.\n- Te rog, continuă, repetă el, văzând că celălalt șovăie.\nM-au frapat numai anumite lucruri. Asta a fost tot.\n— Nu cumva ţi-e frig? S-a făcut destul de rece.\n— Nu am nimic.",
  "Rostise cuvintele rar, apăsat. Mavrodin plecă fruntea, își\ncuprinse mâinile, încleștându-le, și după un răstimp,\nadunându-și gândurile, începu.\nVI\nAm petrecut vacanţele de Paști într-un sat de munte. Ne-am\ndus amândoi la slujba din Vinerea Mare. Când a început să\nse cânte prohodul, Ileana și-a plecat bărbia în piept. M-am\ndepărtat puţin de ea, s-o las singură. Bănuiam că o cople-\nşesc emoţii felurite, turburi. Nu o știam prea religioasă, deși\ndespre Dumnezeu și despre lucrurile de dincolo nu vor-\nbeam împreună. Prohodul, îmi spuneam, îi amintește toate\ndeniile copilăriei sale triste, o poartă spre gândul morții,\nneliniștind-o. Dar peste câteva clipe am băgat de seamă că\nplânge deznădăjduit, cutremurându-i-se tot trupul. De la\nîntâmplarea pe care ţi-am povestit-o adineaori nu o mai\nvăzusem plângând. Parcă făptura ei întreagă se despletise,\nbântuită de o mare, neomenească durere. Zadarnic își astu-\npa gura cu batista, zadarnic își apăsa degetele în jurul gâ-\ntului: nu-și putea potoli plânsul. Oamenii din jurul nostru\no priveau uimiți, emoționați și ei de durerea aceasta nestin-\nsă. M-am apropiat de ea și mi-a luat brusc mâna; a început\nsă mi-o strângă înspăimântată și mi-o apăsa de inima ei. Ii\nsimțeam trupul zvâcnind. l-am cuprins încet braţul și am\nscos-o afară din biserică. Mergea în neștire, cu bărbia re-\nzemată de piept. Când am ieșit în curte, răcoarea nopții a\nînceput s-o trezească. Ne-am plimbat mult, în întunerec,\nfără să vorbim. O ţineam aproape de mine, mângâind-o.\n— Așa se va întâmpla cu toţi, vorbi deodată, în șoaptă.\nNu știam la ce se gândește. l-am răspuns câteva cuvinte\ngăsite la întâmplare.\n— E adevărat că a murit acum, adăugă stins. Și așa are să\nfie cu toţi...",
  "Nu vorbise niciodată despre această moarte, concretă.\nM-a surprins glasul ei deznădăjduit, privirile ei rătăcite,\ncare începeau să-mi caute ochii. Și, cu toate acestea, ghi-\nceam că nu melodia de jale a prohodului o înfiorase atâta.\nIn trupul ei se sfâșiase ceva sau înghețase ceva; căci tristețea\nși deznădejdea au stăpânit-o cu aceeași intensitate și după\nce s-a încheiat slujba și ne-am întors acasă, și nu s-a stins toa-\ntă noaptea, nici a doua zi. Ghiceam că, pentru ea, murise\ncu adevărat cineva în acea noapte. Misterul nu o întâm-\npinase în biserică. Simţurile ei obscure aflaseră de altun-\ndeva vestea morții, și vestea aceasta o surpase.\n— Ţi-e frică? o întrebai, prostește, fără să-mi dau seama.\nImi șopti mai înfrigurată:\n— Mi-e frică să nu mor singură...\nSe apropie iar de mine. Era însetată de prezenţa mea\nconcretă. Dar iubirea ei a fost pură, deznădăjduită atunci.\nA adormit greu; simţeam alături de mine, pe perna miro-\nsind a sulfină, răsuflarea ei înfierbântată, auzeam oftatul ei\nadânc. Și apoi un interval de absolută, nefirească liniște,\nparcă s-ar fi oprit brusc viaţa în ea. Asculta atunci cu toată\nfiinţa ei, asculta pesemne zvonuri din noapte, pe care eu nu\nle puteam prinde.\nA doua zi de dimineaţă s-a deșteptat palidă, bolnavă. Un\nneastâmpăr neobișnuit a început s-o stăpânească cu cât se\napropia apusul soarelui. Am crezut că, poate, începe să se\nteamă de ceva necunoscut. Dar neliniștea ei nu avea totuși\nnimic straniu. În noaptea aceea am așteptat să auzim clopo-\ntele pentru slujbă, plimbându-ne amândoi într-o poiană de\nla marginea satului. Era încă destul de răcoare, și pășeam\nstrânși unul într-altul. Ileana n-a vorbit decât foarte puţin\natunci. Apoi, pe nesimţite, a început să se schimbe. Parcă se\ntrezea. Și am simţit cum trupul ei se înfioară de altă atin-\ngere, hrănit parcă de un sânge nou mai fierbinte. Am cobo-\nrât amândoi repede în sat îndată ce am auzit clopotele. Mer-\ngeam aproape fără să ne dăm seama. Am ajuns în biserică\npuţine clipe înainte de a se fi aprins lumânările. In timp ce\nînaintam, am început să auzim în jurul nostru: „Hristos a\nînviat!“ Ileana s-a oprit și, prinzându-mă în braţe, m-a să-\nrutat pe obraji...",
  "Niciodată nu m-a lăsat, în urmă, s-o întreb ceva despre\nnopțile acelea...\nNe-am întors la București a treia zi de Paști. Pentru lu-\nnile mai și iunie hotărâsem să plecăm din ţară. Călătorisem\npână atunci mai mult singur sau cu vreo prietenă trecătoa-\nre. Imi făgăduiam, de data aceasta, să străbat alte orașe și să\nle regăsesc, alături de Ileana, pe cele cunoscute, transfigu-\nrate de prezența ei. Nu voiam să mergem în Germania,\nunde ea trăise atâţia ani și pe care o cunoștea atât de bine.\nAș fi vrut să vadă anumite peisaje pentru întâia oară alături\nde mine. Tot ce viețuise ea, tot ce iubise și-i plăcuse ei îna-\ninte de a o fi întâlnit îmi era străin, vrăjmaș. Uram, de pil-\ndă, Berlinul, unde trăise ea patru ani şi unde, poate, avuse-\nse prietenii și se bucurase de lucruri pe care eu nu le cunoscu-\nsem. Aș fi vrut să mergem în sudul Franţei, dar ea se scutură.\nNu-i plăcea, nu o interesa, îmi spunea; și-apoi sunt prea mulți\noameni obosiţi acolo, adăuga, și prea mulți bătrâni...\nNe-am hotărât, firește, să alegem Italia. O săptămână\nînainte de plecare, întorcându-mă din oraș, văd pe Ileana\nîn fața mea, pe trotuar, alături de un tânăr brun, înalt. Vor-\nbeau foarte aprins, aproape certându-se. Când mă zări, avu\no clipă o mișcare de spaimă și apoi obrajii i se aprinseră.\nRămăsesem împietrit pe trotuar. Tot ea înaintă câțiva pași\nspre mine, silind pe tânărul necunoscut să o urmeze.\n— Să-ţi prezint pe fratele meu, spuse cu glas ferm. Un\ndomn care mă vede la un an o dată și atunci încearcă prin\norice mijloace să mă necăjească...\nTânărul mi-a strâns mâna foarte jenat. Ileana mă pre-\nzentase: „prietenul meu“, dar nu cred că formula aceasta îl\nturbura, ci întâlnirea noastră. Ca și pe mine, de altfel. Căci,\nîn prima clipă, zărindu-i pe ei, unul lângă altul, câțiva pași\nspre mine, silind pe tânărul necunoscut să o urmeze, se pră-\nbușiseră deodată toate certitudinile, și viața mea întreagă o\nsimtii, în acea clipă, fără sens. li priveam aiurit. Când am\nauzit că e fratele ei și i-am strâns mâna, zâmbind penibil,\nam încercat să mă agăţ de speranța aceasta că îi este, într-ade-\nvăr, frate, că lucrurile nu sunt poate definitiv pierdute. Și a-\ntunci, privindu-l bine, mi s-a părut că seamănă; aceeași față",
  "ușor prelungită, aceiași ochi enormi, cu sclipirea înrourată.\nAm bâiguit câteva cuvinte.\n— Eu am să vă las, șopti fratele ei, foarte încurcat.\nNe strânse mâinile la amândoi, jenat, aproape fără să ne\nprivească.\n— Şi încearcă să fii cuminte, îi strigă Ileana.\nÎși găsise acum glasul ei de mai înainte, își regăsise zâm-\nbetul. Ce bine știe să se prefacă, gândeam pășind agale ală-\nturi de Ileana. O completă oboseală puse stăpânire pe mi-\nne; o oboseală în care se amestecau deznădejdea, indigna-\nrea, sila.\n— Ce ai? mă întrebă ea emoţionată.\n— Povestea asta cu fratele... începui eu. Recunoaște că e\ndestul de prost ticluită...\n— Andrei! strigă ea, oprindu-se în mijlocul străzii, palidă,\nmușcându-și buzele.\nAproape că m-am speriat auzind-o: mi-era rușine de câți-\nva trecători, care întoarseră miraţi capetele. Dar, în același\ntimp, o sfioasă bucurie începea să-și facă loc în suflet. S-ar\nputea ca totuși să fie adevărat. Strigătul acela fusese prea\nsincer. Şi paloarea ei neobișnuită, buzele acelea, pe care și\nle mușca în neștire. l-am luat brațul. S-a împotrivit.\n— Tu ești de vină, îi șoptii. Nu mi-ai spus niciodată că ai\nun frate... Nu-mi spui niciodată nimic de viaţa ta, de trecu-\ntul tău...\nAm nădăjduit că, cel puţin de data aceasta, îmi va măr-\nturisi tot, povestindu-mi cu de-amănuntul viața ei. O sim-\nteam cum se zbate cu taina aceasta, cum o ispitea o mare și\ntotală mărturisire. Dar, până în cele din urmă, a rezistat.\nMi-a spus doar că mama ei s-a recăsătorit un an de la moar-\ntea soțului și că a mai trăit foarte puţin după aceea. Din\naceastă căsătorie s-a născut un singur fiu: mama a murit\ndându-i naștere. Pe fratele acesta vitreg l-a văzut destul de\nrar, mai ales în timpul din urmă. Este un detracat, mi-a\nspus. Și n-a mai vrut să adauge nimic altceva.\nAm crezut. Ochii ei, durerea și dragostea ei anevoie mă\nputeau minți. Dar am rămas, după această întâmplare, cu\nun gust amar în toată ființa mea. Aș fi vrut să plecăm cât\nmai repede din țară, să ne regăsim. Intâlnirea cu fratele\n6l",
  "vitreg, refuzul ei de a-mi spune mai mult mă rodeau, fără\nsă-mi dau seama. Ea îmi spuse atunci:\n— Toate acestea sunt lucruri moarte pentru mine. Eu\nn-am nici un fel de trecut, nu mi-aduc aminte de nimic...\nDar, cu toată sinceritatea mărturisirii, fel de fel de gân-\nduri absurde nutreau o altfel de gelozie. De ce trebuie să\nfie numaidecât lucruri moarte ca să poată fi suportate? îmi\nspuneam. Asta înseamnă că viața ei dinainte a fost cumpli-\ntă, că dragostea ei a fost dementă. De ce nu întâlnesc nici\nun martor al trecutului ei? Unde a trăit, de n-a lăsat nici un\nfel de urmă? Printre lucrurile ei se aflau mai multe cutii\npline cu scrisori, și o dată, când am rămas singur în casă,\nam fost cuprins de o poftă nebunească de a le sparge capa-\ncele și de a le cerceta. M-am abținut cu greu... l-am spus\natunci:\n— Incăpăţânarea asta a ta de femeie fatală, fără stare civilă...\nAm crezut că-mi va răspunde. A plecat ochii în jos și a\ntăcut.\n— Cel puţin ai putea arde ultimele documente, i-am spus\nindicându-i cutiile.\nEa s-a ridicat și s-a dus la etajeră, fără să scoată un cuvânt.\nMi-a arătat o cheie.\n— Sunt numai scrisori de la prietenele mele din Berlin,\nmi-a spus. Să ţi le arăt...\nAm simțit o furie brutală împotriva mea, împotriva stupi-\ndității mele, și asta m-a îndârjit. Am plecat din odaie.\n— Mulţumesc, nu te mai obosi, i-am spus aspru.\nCând m-am întors din birou, după câteva ceasuri, am gă-\nsit-o așa cum o lăsasem. Cu cheița în mână, așezată pe sca-\nun, cu cealaltă mână sprijinindu-și fruntea, fără priviri. A\nînceput să-mi pară rău de tot ce făcusem. M-am apropiat de\nea. Mi-a auzit pașii și a întors cu greu capul. Faţa îi era cum-\nplit de palidă, obosită. Incerca totuși să zâmbească.\n— lartă-mă, i-am spus.\n— Tu să mă ierți pe mine, mi-a șoptit luându-mi mâna și\nsărutându-mi-o. Eu sunt de vină...\nȘi, cu toate acestea, săptămâna întreagă m-am chinuit\nfără odihnă. Mergeam uneori pe stradă și mă întrebam\ndacă nu cumva trecutul ei ascunde ceva monstruos, dacă în",
  "afară de dragostea aceea mare n-au mai fost întâmplări şi\ndrame pe care nu va avea niciodată curajul să mi le mărtu-\nrisească.\nCa întotdeauna, gândurile mă duceau pe căi absurde,\nridicole. Îmi spuneam, bunăoară, că poate Ileana mea a\nfost spioană în timpul războiului, fără să-mi dau seama că\natunci nu putea avea mai mult de 14-15 ani. Sau credeam\ncă e amestecată în cine știe ce afaceri de șantaj, sau că a fost\nvreodată în vreun muzichall, în străinătate. De ce nu voia să\nrevadă sudul Franţei, de ce cunoștea atâtea cântece germa-\nne?! Câteodată îmi aminteam cu uimire că Ileana știe foar-\nte multe lucruri: amănunte din viaţa vreunui om al cărui\nnume îl pronunțam din întâmplare sau o sumă de lucruri\nprecise în legătură cu sportul, cu finanţele chiar. Cum o\nștiam foarte inteligentă și cum îmi spuneam mereu că a\ntrăit patru ani într-o legaţie importantă, nu mă izbeau, a-\ntunci, pe loc, amănuntele acelea. Dar de câte ori mă invada\ngelozia, ele se grămădeau, otrăvitoare, în mine.\n„..M-am deșteptat din nebunia aceasta a geloziei cu câte-\nva zile înainte de plecare. Am surprins-o, o dată, cum mă\nprivește în timp ce citeam, și era atâta adoraţie, atâta netă-\ngăduită dragoste în privirea ei, încât o mare liniște mi-a îne-\ncat toată fiinţa...\n„..ȘI, cu toate acestea, călătoria noastră, pe care o aștep-\ntam ca o revelaţie, s-ar fi putut rata dintr-un asemenea\namănunt stupid. Cine nu știe, de altfel, că în dragoste nici\no certitudine nu e definitivă, că lucrul acela elementar —\nsentimentul că ești iubit — trebuie necontenit verificat, căci\no singură îndoială, o singură greșeală surpă totul în nebunie\nși dezgust? Săptămâni întregi, luni chiar, trăisem într-un ex-\ntaz continuu și, uneori, avusesem chiar certitudinea că\nunirea noastră e un miracol pe care numai câteva perechi\nl-au trăit desăvârșit în lume. Și, cu toate acestea, nici o a-\nmintire cerească nu mai rămânea pură, fermă, când — din\npretexte stupide — îndoiala începea să mi se strecoare în\ninimă. În acele momente infernale îmi judecam iubita așa\ncum își judecă orice bărbat întunecat femeia cu care s-a cul-",
  "cat o noapte; cu aceeași cruzime, cu același cinism, cu ace-\neași demență...\nPrima zi, îndată ce am trecut granița italiană, a fost pen-\ntru noi amândoi o revelaţie. Stăteam alături la fereastră,\ntâmplă lângă tâmplă, fără să ne spunem nimic. In nici un\nalt peisaj nu ne simțeam, firesc, atât de uniţi. Am ajuns la\nVenetia într-o seară. Mi s-a părut că nu mai întâlnesc pe faţa\nIleanei aceeași încântare de până atunci. Am crezut că,\npoate, e obosită, deși ne odihnisem o noapte la Triest. De-\nabia a doua zi am observat că nerăbdarea ei, departe de a\nse ostoi, creștea. Nu era senină, nu o simţeam prezentă de-\ncât în muzee, în catedrale. Prin Piaţa San Marco trecea însă\nabsentă, rigidă, ca și cum s-ar fi simțit deodată obosită. Am\nîntrebat-o ce are.\n- Am mai fost odată pe aici, îmi mărturisi ea cu greutate.\nDar atunci n-am văzut muzeele...\nȘi nici bisericile, înţelesei eu. De aceea numai pe ele le\nîndură. De aceea a tresărit alarmată când i-am propus să\npetrecem câteva zile la Lido.\n- Este exasperant, îmi spuse. Sunt foarte mulți străini,\nprea mult snobism...\nUmblam amândoi tăcuţi. Apoi, eu m-am îndreptat brusc\nspre stația de vaporett.\n- Haide să ne pregătim bagajele, i-am spus. Plecăm cu\nprimul tren...\nFăcusem câțiva pași înainte. A alergat după mine, m-a\napucat de braţ și, fără să o stânjenească prezența celorlalți,\nmi-a cuprins fața în palme și m-a sărutat pe gură...\nAm plecat chiar în seara aceea spre Pisa. Câteva zile m-a\nchinuit din nou trecutul ei. Dar de data aceasta, gelozia îmi\nnutrea parcă mai mult orgoliul. O doboram cu mângâ:ierile\nmele, cu prezența mea ucigătoare. Simţeam cum se zbate\nsă scape de patima această bolnavă, întunecată, și încerca\nmereu să regăsească dragostea noastră dinainte, senină, lu-\nminoasă. La Spezzia ne-am oprit pentru o săptămână.\nGăsisem o pensiune izolată, aproape de țărm, și plecam în\nfiecare dimineaţă cu o luntre, căutând locuri cât mai depăr-\ntate ca să facem plajă. E curios că nu sufeream de gelozie\nsurprinzând privirile bărbaţilor oprite asupra Ileanei. Era",
  "un grup de englezi tineri, care aproape ne urmăreau, înde-\nosebi un bărbat înalt, blond, ars de soare, umblând întot-\ndeauna cu un pantalon alb și o cămașă albastră, cu mâne-\ncile sumese. Parcă i-ar fi atras o magie necunoscută spre\nnoi, parcă ar fi simţit că unirea noastră e macerată de o uci-\ngătoare otravă și că în orice clipă femeia această, care îi tur-\nburase atât, s-ar putea descătușa și fugi singură în lume. În-\ntr-adevăr, ochii lleanei trădau o mare neliniște, o luptă\nexasperantă cu sine, și patima nopţilor o mistuia fără să o\nîmblânzească. Cunoașterea trupurilor era acum rătăcită;\ncăutam amândoi, într-o deznădăjduită frenezie, să regăsim\nextazul acela care ne unea altădată atât de desăvârșit. Poate\ncă beţia aceasta întunecată a „căderii“ dădea fetelor noastre\no lucire care turbura și atrăgea.\nIn orice caz însă, nu mă chinuiau privirile acestea care o\nurmăreau. De bărbații vii, prezenți, nu-mi era teamă. Orgo-\nliul meu era aţâțat numai de amantul acela necunoscut,\ncare mă precedase. De ce oare n-a putut suporta Ileana să\nrevadă Veneţia? mă întrebam. Ce orgii, ce extaze au cunos-\ncut ei amândoi în orașul acela, taine pe care eu niciodată\nnu le voi putea pătrunde, care îmi vor rămâne pecetluite\npentru totdeauna? Și atunci, încercam din toate puterile\nmele s-o fac să uite trecutul — pe care mie mi se părea că-l\npăstrează veșnic viu și glorios în inima ei — mă trudeam să-l\nîntrec, pe el, pe necunoscutul acela care îi revelase aproape\ntot înaintea mea: dragoste, extaz, peisaj...\nAjungeam uneori pe locuri neumblate și, printre stânci\nși nisipuri, rămâneam amândoi goi, în soare. Îi priveam\natunci trupul acela fără greș, înflorit de o glorioasă maturi-\ntate, adăpat de dragostea mea înspăimântată. O priveam și\nîi spuneam, jumătate în glumă, jumătate ros de o mare\ntristeţe:\n— Mi se pare că proorocul și înțeleptul David spunea că\npe fața mării și pe trupul femeii nu se pot lăsa urme...\nO îneca soarele, pielea i se pârguise și trupul întreg res-\npira lent, aproape stins. Și inteligenţa mea se chinuia să gă-\nsească urme, dovezi, în viața aceasta care curgea ritmic, fără\nobstacole, fără unghiuri, fără timp...",
  "Altădată, când rămâneam amândoi singuri, în luntre,\ndupă târcoalele insistente ale grupului de tineri, îi spu-\nneam:\n— Ce ascunzi tu, de atragi cu atâta putere? Când te-am\ncunoscut erai numai o femeie frumoasă și cuminte, care\nstăteai într-un colț și priveai pe toţi cu un zâmbet obosit.\nNimeni nu bănuia atunci că sufletul și trupul tău sunt atât\nde desăvârșite, că potf ia tât de desăvârșite. Eu te-am revelat\npe tine ţie însăți, eu te-am ajutat să te descoperi. Intr-un\nanumit sens, ești creaţia mea. Dacă nu m-ai fi întâlnit, ai fi\nsupraviețuit în forme larvare, mediocre. Orice altă dragoste\na ta ar fi ratat. Unirea noastră nu ai fi putut-o cunoaște pe\npământ...\nMă asculta cu ochii închiși, prăvălită acolo, în soare, la\ncâțiva pași de graniţa valurilor, mă asculta cu un zâmbet\ntrist, resemnată.\n- Dar tu, șopti ea târziu, tu ai fi putut cunoaște altă unire\nca aceasta?\nMă cuprinse deodată o imensă milă de mine însumi, de\nfericirea pe care aș fi putut-o pierde în orice clipă, și rămă-\nsei mut, fără simţuri. Nu mai vorbeam nici unul. Ascultam\ndoar valurile neodihnite.\n„Ultima noastră zi la Spezzia am petrecut-o pe aceeași\nplajă depărtată, stâncoasă. Ajungeam acolo cu barca, lune-\ncând încet, fără să ne depărtăm prea mult de mal. Ne dez-\nbrăcam îndată ce ajungeam pe mare. Plaja o făceam între\ndouă stânci aspre, roşietice. Gândul plecării îmi aminti,\nbrusc, că pe marea aceasta plutea Shelley în ultimul an al\nvieţii sale. M-am apropiat mai mult de Ileana și am întrebat-o:\n— Iţi mai amintești cum a murit Shelley? La 8 iulie 1822\ns-a îmbarcat, împreună cu prietenul său, Hunt, spre Lerici...\nl-am spus povestea întreagă, cu emoție; căci trăisem în\naceste locuri atâtea zile magnifice, lăsându-mă chinuit de\ndemonul îndoielii și al geloziei, și uitasem moartea lui Shel-\nley. Destinul poetului m-a adus din nou în lumea mea, în\nlumea noastră. Cât de stupid fusesem lăsând să treacă pe\nlângă mine zilele peisajului acesta, încărcat cu o atât de\nsolemnă frumuseţe!... Ileana mă asculta, tot mai atentă. In\nlumina orbitoare, moartea mi se părea ireală; cât aș fi privit",
  "de pătrunzător necuprinsul mării, nu puteam simţi moar-\ntea, nefiinţa. Ileana uitase amănuntele: cum barca în care\nse afla Shelley și Hunt a fost văzută pentru ultima oară în\ndreptul Viei Reggio și apoi s-a pierdut în negura unei fur-\ntuni de vară. Multe zile în urmă, corpul lui Shelley, zvârlit\nla mal, a fost identificat prin volumul lui Sofocle și poemele\nlui Keats, pe care le avea în buzunar. Și apoi, corpul i-a fost\nars, iar un prieten i-a smuls inima de pe rug...\nIleana mă privi atunci neliniștită. Nu mă lăsă să conti-\nnuu. Se încolăci tremurând lângă mine și îmi căută gura...\nCa și cum simţul morții i-ar fi trezit fiinţa ei întreagă, până\nla cea din urmă fibră; am cunoscut-o atunci din nou înseta-\ntă de mine, înfometată de trupul, de căldura, de respirația\nmea, înspăimântată de singurătate... Și-a revenit anevoie\ndin extazul acelei îmbrăţișări. Am purtat-o pe braţe, goală,\nîn mare, și m-am trudit să o înviorez sărutând-o, lăsându-i\nglezna să alunece în apă. Briza îi flutura părul, plin de\nnisip, și nu știu ce tărie a sării, aidoma cu gustul mării, învă-\nluia acest trup somnoros.\nAm îngenuncheat în apă și i-am sprijinit capul pe umă-\nrul meu. Așteptam, așa, să se reîntoarcă, să se deștepte...\nAm plecat apoi spre Florenţa și acele două luni petrecu-\nte în Italia le-am trăit în desăvârşită pereche. Ileana a înce-\nput să înveţe italienește și, cât am stat la Roma, ieșeam de-\nseori pe Via Marcella, ea cu o carte din care scotea cuvinte,\neu cu un carnet în care încercam, zadarnic, să iau note. Ne\nsurprindeam uneori privindu-ne pe furiș și atunci izbuc-\nneam în râs. Eram foarte leneși amândoi. Unul lângă altul,\nnu mai puteam face nimic altceva decât să ne căutăm ochii\nși să ne sărutăm. Ne întorceam nopţile acasă, strânși în bra-\nte, ca doi logodhnici, şi aceeași nerăbdare a dragostei ne în-\nfrigura, urcând treptele spre odaia noastră. Ne era întot-\ndeauna dor unul de altul. Și nu putea adormi decât târziu,\ncu capul pe pieptul meu.\n... Totuşi, în această continuă răpire, inteligenţa ei rămâ-\nnea întreagă. Mi-aduc aminte că, la Fiesole, așezați amân-\ndoi pe marginea drumului, cu spatele spre zidul unei vile,\ni-am spus că aș vrea să scriu o povestire a cărei acțiune să se",
  "petreacă acolo. Eram amândoi îmbătaţi de lumină, de ier-\nburile acelea înflorite, de cer.\n— Nu, mă întrerupse Ileana, n-ai să poţi scrie despre lu-\ncrurile acestea...\nȘi-și roti braţul ei gol cât putu să cuprindă.\n— ..„Are să pară artificiale, continuă ea, are să semene cu\nromanele lui D'Annunzio...\nAm început să râd și i-am căutat mâna să i-o sărut. Avea\ndreptate. Despre asemenea lucruri n-am să pot scrie nicio-\ndată...\nVII\nToamna aceea lungă și frumoasă am petrecut-o colin-\ndând împreună Bucureștiul. Sunt unul dintre puţinii bucu-\nreșteni care-și cunosc și-și iubesc orașul. Plecam aproape de\napusul soarelui, căutând străzi încă nestrăbătute de noi,\noprindu-ne mult în faţa unor anumite case, descoperind\nmahalale noi, cartiere crescute peste noapte, regăsind col-\nturi preferate, mici grădini publice uitate de Dumnezeu\nsau alei singuratice, cu trandafiri agăţători și zorele. Două\nsăptămâni am cutreierat numai Cotrocenii. Alegeam case\nîn care am fi voit să trăim, urmăream cum dispar platanii\npe o anumită stradă, regăsindu-i tocmai la capătul celălalt\nal cartierului, urmăream mai ales cum se stinge verdele as-\npru și, zi de zi, năvălesc nuanțele galbenului și ale porto-\ncaliului, până la roșul-aprins.\nIleana era neobosită, iar orientarea ei, fără greș. De\naltfel, cunoștea orașul după o sumă de amănunte concrete,\npe care fantezia ei le asocia în toate felurile. Anumite\ncartiere le recunoștea de departe, după un anumit parfum,\ndupă vizibilitatea mai mare sau mai mică a văzduhului. Îi\nplăcea, bunăoară, cartierul acela nou care răsare între Foi-",
  "şor și statuia Pache Protopopescu și în unele seri, când ne\naflam prin apropiere, îmi lua brațul și mă îndemna:\n— Haide să mergem pe strada Dimitrie Onciul: la ora asta\ncineva face întotdeauna omletă acolo, și o face foarte bine...\nNicăieri, cerul nu i se părea mai aproape ca pe dealul\nCotroceni, iar în jurul Cetăţii Universitare ne-am plimbat\nnenumărate seri, căci acolo miroseau puternic bălăriile și\nbozul. Erau străzi cu foarte multe pisici și era, de asemenea,\ncartierul acela de lângă Spitalul Militar, unde servitoarele\nies devreme în poartă, parcă întotdeauna la apusul soarelui\nar fi duminică. Credeam că, după ce lipsise atâția ani din\nBucurești și după ce descoperise Italia, orașul o va apăsa și-\nși va aduce mereu aminte de locurile de curând străbătute.\nDar Ileana învățase să iubească, întocmai ca mine, Bucureș\ntiul. Il descoperea din zi în zi, îndrăgostindu-se de melan-\ncolia amurgurilor sale, de limpezimea nefirească a cerului\nsău, de trotuarele sale vechi, roase de ploi, pe care pasul se\naude trist, singuratic. Sunt atâtea nuanţe de vânăt și cenu-\nșiu pe anumite străzi, și trapul cailor de la trăsură răsună\natât de clar pe caldarâm, încât inima ţi se strânge la gândul\ncă insulele acestea de melancolie și tăcere vor pieri într-o zi,\nînecate de fluviul cel mare.\nÎntâlneam mici grădini întârziate de vară și rămâneam\nacolo. Vulgaritatea lor dezlănţuită era acum aproape puri-\nficată de toamnă; carnea crudă și fumul grătarelor păreau\nmai puţin brutale în seara care cobora cu o stranie melan-\ncolie, înfiorată. Și-apoi era o năvală de fructe, o risipă de\nstruguri și de prune și mirosea pretutindeni a must, a vin\nnou și, cu toate acestea, păstrau încă tăriile din afara orașu-\nlui, veneau încărcate de miresme și sucuri aspre, puternice.\nUneori tânjeam pe străzi cu butoaiele răsturnate pe tro-\ntuare, cu coșurile și lăzile gemând de fructe. Ileana avea o\nstranie aplecare față de toate aceste colțuri pline de magia\ntoamnei. De altfel, ne înțelegeam foarte bine, căci amândoi\niubeam secretele orașului, iubeam chiar Oborul acela în\ncare praful mirosea atât de mult a Bărăgan, iubeam Dâm-\nboviţa, cu malurile ei verzi, bălțate numai cu floricele gal-\nbene, și, când ne apropiam de fabricile Lemaître, bariera",
  "ne amăgea pe amândoi cu mirosul de gunoi ars, în care răz-\nbătea totuși adierea câmpului de afară, nedesţelenit...\nPe la mijlocul lui octombrie m-a cuprins însă din nou\nneliniștea. Câteva zile de ploaie și ceaţă, vitrinele cu cărți\nproaspete, revistele literare care-și reluau apariţia, toate mă\nreîntorceau în vechea mea lume, îmi redeșteptau nostalgii\nși ambiţii amorțite. In afară de scurtul interval de la începu-\ntul primăverii, nu mai scrisesem aproape nimic de foarte\nmultă vreme. Eram obișnuit, până atunci, să lucrez cel pu-\ntin patru luni, iar în restul anului citeam, luam note, frec-\nventam anumite cercuri, spectacole, întâlneam o nouă\nprietenă, sau mă despărțeam de alta. Trăisem, cum se spu-\nne, o viaţă liberă, de artist tânăr. Ileana mă purtase, de la\nînceput, în altă lume, și dacă renunțasem, aproape fără să-mi\ndau seama, la atâtea obiceiuri și legături, simțeam, după\ncele dintâi zile de toamnă ploioasă, pofta amăgitoare a scri-\nsului. Știam mai dinainte cât de cumplită este pentru mine\naceastă muncă. Ştiam că voi rămâne zile și nopți de-a rân-\ndul închis în casă, măcinându-mi tinereţea, chinuindu-mă,\nveșnic nemulțumit de aceea ce scriam. Nu mai eram la pri-\nma carte și cunoșteam toate etapele creaţiei; căci după ne-\nliniștea preliminarie, după izolarea aproape totală față de\ntot ce mă înconjoară, urma o poftă frenetică de scris, care\nse stingea însă după primele zile de lucru. Către sfârșitul\ncărții, munca devenea strivitoare. Nu mai simţeam nici o\nbucurie în fața manuscrisului, și clipa când trebuia să mă\nașez la masă mă deprima. Dar, în același timp, farmecul nu\nmai putea fi rupt; eram robul propriei mele închipuiri și,\ncu toată rezistența fiinţei mele — care se împotrivea acestei\nextenuări fără glorie — mă supuneam, în cele din urmă. Ră-\nmâneam atunci, cât puteam mai mult, gârbovit asupra foi-\nlor de hârtie; rămâneam până la istovirea finală. Căci singura\nmea nădejde era să sfârșesc cât mai repede cartea, să scap\nde obsesia aceasta, să devin din nou liber, tânăr, sănătos...\nIleana mi-a ghicit de la început neliniștea. Îndată ce pei-\nsajul nu m-a mai ispitit și am fost siliți să petrecem aproape\ntot timpul în casă, eu rămâneam ceasuri întregi în birou,\nfumând cu ochii pe jumătate închiși...\n— Te cuprinde demonul, spunea ea râzând.",
  "Mi s-a părut curios că, de data aceasta, dorința mea de\nscris n-a mai întristat-o. Dimpotrivă, am avut chiar senti-\nmentul că mă îndeamnă, că mă ajută să mă izolez: să rămân\ncât mai mult singur. S-a înscris la un curs de limba italiană\nși se așeza ceasuri întregi lângă fereastră, cu cartea pe\ngenunchi, scoțând cuvinte și traducând. Făcea toate acestea\nca şi când ar fi dorit chiar ea să nu fie deranjată.\n— Ai să mă ierţi dacă eu am să devin o școlăriță posacă\ntrei luni, îmi spuse într-o zi. Dar vreau ca la anul, când vom\nmerge din nou în Italia, să pot vorbi și eu...\nGhiceam totuși de ce-și descoperise această pasiune; ca\nsă nu mă apese pe mine gândul că o las singură atâtea cea-\nsuri din zi și din noapte. Avea totuși aceeași grijă de mine\nşi-mi pregătea cafelele cu aceeași precizie, nu cumva să in-\ntre la alte ceasuri în biroul meu și să mă turbure. Venea\natunci în vârful picioarelor şi-mi așeza tava alături, cu grijă,\nca și cum i-ar fi fost teamă să mă atingă. Seara, se îmbrăca\nfără să-mi spună nimic și pleca să-mi pregătească masa, pen-\ntru că, în acele săptămâni, nu mai ieșeam serile la pensiu-\nne. Se întorcea tăcută, așeza tacâmurile pe nesimţite și, îna-\ninte de a mă chema la masă, mă cerceta din prag, să vadă\ndacă nu cumva ar mai trebui să întârzieze câteva minute, ca\nsă-mi pot termina pagina.\nVorbeam puţin, căci nu mă puteam dezbăra atât de re-\npede de închipuirile din care mă smulsesem, iar ea se pre-\nfăcu preocupată, ca să-mi dea mie deplină libertate. Mă aş-\ntepta întotdeauna nopţile citind, oricât de târziu aș fi stins\nlampa la masa mea de lucru. O găseam caldă, cu o ușoară\noboseală adumbrindu-i ochii, înspăimântată şi totuși feri-\ncită că mă întorc. Cartea aceea am lucrat-o anevoie și n-am\nfost niciodată mulţumit de ea. Mă întorceam dintr-o viață\nprea plină ca să pot scrie bine. Și apoi, fără să-mi dau sea-\nma, mi-era teamă de judecata Ileanei; voiam să scriu cum îi\nplăcea ei, sobru, limpede și totuși patetic.\nInfernul acesta a durat până la începutul iernii. M-am\ntrezit într-o zi, ca de obicei, stors până la măduvă și dezgus-\ntat de manuscrisul inform care se adunase în mapa de pe\nbirou. Brusc, am întrerupt lucrul și am regăsit viaţa din iar-\nna trecută. Nici nu mă puteam închipui altfel decât alături",
  "de Ileana. Și cu toate acestea, nu mă hotăram să pecetluim\noficial dragostea noastră; parcă mi-era teamă că nu ne vom\nmai putea, atunci, ascunde atât de bine, nu ne vom mai pu-\ntea izola. Avea un farmec straniu legătura aceasta, vinovată\npentru anumiţi oameni. Era poate mai vie, mai dramatică\nastfel. Nu ştiu; nu mă gândeam adesea asupra acestei ches-\ntiuni. De altfel, ca și Ileana, nu ne întrebam asupra viitorului;\nne mulțumeam să trăim, să acceptăm ceea ce se întâmplă.\n..O bună parte din prieteni mă uitaseră. Ii întâlneam\nuneori pe stradă, prin librării: îmi aminteam viața mea di-\nnainte și mi se păreau searbede libertăţile mele de atunci,\nnesemnificative aventurile. Odată mă opri un camarad mai\nîn vârstă, pe care nu-l mai văzusem de mult. Se miră că arăt\nfoarte schimbat.\n— Sunt fericit, i-am spus.\n- Dar nu-ţi mai văd numele pe nicăieri, adăugă el. N-ai\nanunțat nici o carte nouă... S-a întâmplat ceva?\n— Lucrez, răspunsei în treacăt.\nZâmbi și mă bătu pe umăr. Apoi îmi aminti că el are o\nteorie; majoritatea românilor ratează o dată cu maturitatea;\nsunt geniali în copilărie, sclipitori și plini de talent în tine-\nrete și ratați la maturitate. Am râs și eu.\n— Ai să vezi dumneata, i-am spus despărțindu-ne și strân-\ngându-i mâna.\nIntâlnirea m-a neliniștit totuși. I-am povestit Ileanei. A\nrămas îngândurată; și-a plecat privirile.\n— Are dreptate, vorbi. De când m-ai cunoscut pe mine,\nn-ai mai publicat nimic. Toţi au să creadă că asta se întâm-\nplă din cauza mea.\nNu știu de ce cuvintele ei mă mâhniră și simţii nevoia să\nmă apăr.\n— Tu ştii foarte bine că am scris destul, chiar după ce te-am\ncunoscut.\n— N-ai terminat însă nimic, preciză ridicându-și privirile\nși căutându-mi ochii. Asta mi se pare foarte curios...\n— Sunt mai sever acum cu mine însumi, îngânai.\nMă obseda observaţia ei: i se pare atât de curios că nu\nsfârșesc nimic. Lucrul acesta era adevărat; dar până atunci,\nIleana nu prea mă întrebase despre cărțile mele, nu se neli-",
  "niștise că nu-mi transcriu manuscrisul și nu pregătesc nimic\npentru tipar. Dimpotrivă, până la o vreme, chiar setea mea\nde creaţie o făcuse să sufere. Nu puteam uita că de atâtea\nori, la început, zâmbea tristă de câte ori rămâneam pe gân-\nduri şi-mi spunea: „lar ai fugit de lângă mine...“ Și acum,\ndupă ce suportase, aproape îndemnându-mă, două luni de\nmuncă — în care timp mă pierdea zile de-a rândul — îmi\nspune cât i se pare de curios că nu duc nimic până la sfârșit.\n— Și sunt încă foarte tânăr, adăugai ferm. Am timp destul\nsă-mi sfârșesc cărțile...\nSe întristă deodată și se depărtă de mine, îndreptându-se\nspre fereastră.\n— Aici ai dreptate, șopti ea. Eşti foarte tânăr și ai timp...\nCuvintele acestea, care atunci mi s-au părut firești, le-am\nînţeles de-abia după câteva săptămâni. Ileana rămase la fe-\nreastră. Mă apropiai și eu s-o cuprind în braţe și s-o sărut.\nImi era peste putință să îndur tăcerea.\n— Ninge, îmi spuse, arătându-mi cu palma întinsă fulgii.\nÎmi lipii obrazul de faţa ei și-i şoptii, ca s-o împac:\n— Ştii de ce nu pot sfârși nici o carte? Pentru că toate\neroinele seamănă cu tine, și n-am curajul să te descriu, să\nfac literatură din dragostea asta..\nÎncepu să râdă; clipi din ochi, parcă și-ar fi ascuțit privi-\nrile să mă pătrundă.\n— Şi nu se poate scrie fără personaje feminine?\n— Ba da, dar nu e interesant, o lămurii eu.\nRămase câteva clipe pe gânduri.\n— Asta înseamnă că n-ai să poți scrie nimic definitiv până\nla urmă, atâta timp cât durează dragostea noastră... șopti\nîncet.\nNu mă așteptam la un asemenea răspuns. Zâmbii încurcat.\n— Inţelegi greșit, mă apărai. Va veni un ceas când voi pu-\ntea scrie despre tine fără să mai fac literatură...\nÎşi apropie din nou fruntea de geam, fără să mai spună\nnimic, şi-mi arătă cu mâna fulgii grei de zăpadă.\n— A venit iarna, spusei ca să curm tăcerea.\n— A venit, șopti ea.\nN-am putut s-o mai fac să vorbească în după-amiaza ace-\nea. Era preocupată şi, cu cât se apropia seara, întunericul,",
  "cu atât arăta mai neliniștită. Dar a doua zi am uitat amândoi\n— sau mi s-a părut mie că a uitat și ea — conversaţia din ajun.\nAm petrecut dimineaţa la Băneasa, plimbându-ne prin ză-\npada proaspătă. Apoi s-au apropiat sărbătorile. Hotărâsem\nsă petrecem Crăciunul la București și să plecăm în ziua de\n8 ianuarie la Predeal. Ileana începuse să se agite. leșeam în\nfiecare seară în oraș, să alegem darurile, să privim vitrinele.\nNiciodată nu o văzusem atât de nerăbdătoare, atât de copi-\nlăroasă. Rămânea mult în fața magazinelor cu jucării, strân-\ngându-mi nervos brațul. A ales chiar ea pomul de Crăciun\nşi l-a împodobit o după-amiază întreagă. Se închidea acolo,\nsingură, înconjurată de cutii și pachete.\nImi spuneam că toate acestea îi aminteau de copilăria ei\ntristă şi-mi făgăduiam să o iubesc atât de fierbinte, încât să\nnu mai regrete timpurile acelea, să nu o mai covârșească\nmelancolia. Imi spuneam, de asemenea, că așteaptă cu atâ-\nta nerăbdare Crăciunul, pentru că petrecuse mult timp în\nGermania. Și iarăși aș fi vrut să o potiubi cu o nouă patimă,\nmai pură, să sting orice urmă a trecutului din amintirea ei.\nMă plimbam în odaia mea, așteptând să se deschidă ușa.\nHotărâsem să rămânem numai noi doi în seara de Ajun,\npână la miezul nopţii. După aceea ne duceam la Alexandru.\nCând s-au auzit cei dintâi colindători, Ileana mi-a des-\nchis ușa. Bradul era încărcat cu jucării. Am început să râd\nși am vrut s-o prind în braţe. Dar ea s-a desprins ușoară și a\nalergat jos, să deschidă toate ușile. Cu o iarnă mai înainte\nnu putuse primi colindători, pentru că locuia într-o casă-\nbloc, şi-mi mărturisise atunci de câteva ori cât de mult sufe-\nrise din cauza aceasta. Rămas singur, am început să cerce-\ntez bradul. Mai multe pachete cu numele prietenilor noș-\ntri. Apoi un creion de aur pentru mine. Lângă brad, jos,\nfoarte multe jucării. Nu prea înțelegeam și zâmbeam vag.\nMi-am adus însă aminte brusc că eu nu îi cumpărasem ni-\nmic și m-am întunecat. In acea clipă am auzit-o întorcându-se.\nCâţiva copii de mahala, sfioși, rămaseră în prag. Au început\nsă cânte. Ileana s-a apropiat de mine și mi-a luat braţul. Fața\nîntreagă îi era luminată de o fericire neobișnuită, prea sim-\nplă. l-am șoptit aplecându-mă:\n— Stii că eu nu ţi-am adus nimic?",
  "A scuturat din cap și mi-a acoperit buzele cu palma; par-\ncă m-ar fi rugat să nu spun nimic, să o las să asculte în liniș-\nte colindul.\n— Mă ierți? o întrebai eu, aplecându-mă din nou spre ea.\nÎmi strânse, tremurând, brațul. I-am arătat creionul pe\ncare mi-l dăduse ea și i-am spus:\n— De data aceasta nu mai am nici o scuză; trebuie să-mi\nsfârșesc cartea...\nA plecat de lângă mine să împartă bani copiilor. Am cre-\nzut că are să le dăruiască și din jucăriile îngrămădite lângă\nbrad, deși erau prea mari și prea scumpe pentru ei. Dar\nIleana nu le-a împărţit decât bani și fructe.\nCând am rămas singuri, am îmbrățișat-o, cerându-i din\nnou iertare.\n— Dacă aș fi fost destul de bogat să-ți pot cumpăra măcar\nun inel care să ţi se potrivească...\n— Mai mult decât mi-ai dat, n-ai să poți niciodată să-mi\ndai, îmi spuse.\nAm crezut, firește, că se gândeşte la dragostea noastră.\nAm întrebat-o, râzând, ce are să facă cu atâtea jucării.\nÎmi răspunse, tainic:\n— Are să fie nevoie...\nNe-am apropiat din nou de brad. Am stins luminile elec-\ntrice, și Ileana a început să aprindă lumânările. Fra foarte\nemoționată. Amândoi, strânși unul într-altul, priveam. S-au\nauzit din nou glasurile colindătorilor.\n— Acum ești fericită? am întrebat-o eu, ridicol, așa cum\nîntreabă toți îndrăgostiţii.\nNu mi-a răspuns; m-a privit doar în ochi, cu toată fiinţa\nei încordată.\n— [ți amintești ce mi-ai făgăduit astă-primăvară? mă între-\nbă ea târziu, aproape în șoaptă.\nNu-mi aminteam. De altfel, nici nu încercam să-mi aduc\naminte. Așteptam să-mi spună ea. Dar s-au auzit pași pe\nscară, și Ileana a alergat repede de lângă mine să deschidă.\nErau alți colindători, de data asta mai numeroși și mai bine\nîmbrăcaţi.\nUn cor de elevi de liceu, fără îndoială.",
  "Au intrat în cameră și s-au lipit unul după altul de pere-\nte. Au început brusc:\nAstăzi s-a născut\nPrunc din Duhul Sfânt...\nCântau cu multă discreţie, aproape înăbușit, neîndrăz-\nnind să privească pe cineva. Ileana mi-a luat brațul, mi-a\ncăutat mâna și a început să mă mângâie, blând.\n— Ce ţi-am făgăduit? o întrebai eu, tot în șoaptă.\nNu-mi răspunse. Dar, după ce copiii începuseră un alt\ncântec, mi-a arătat cu ochii bradul. Înţelegeam, și o cumpli-\ntă spaimă îmi strânse inima. Asta nu se putea întâmpla, îmi\nspuneam, asta nu. Simţeam că totul va fi atunci definitiv\nschimbat: că cineva din mine va muri o dată cu nașterea co-\npilului meu. Mi-era totuși peste putinţă să mă împotrivesc\nacum. O iubeam prea mult, și Ileana era atât de emoţiona-\ntă. Și apoi, noaptea de Ajun, colindătorii...\nSimţii cum ea îmi caută ochii, să înţeleagă ce gândesc.\nMă încăpăţânai să privesc vag, absent, către brad. Vedeam\nfoarte turbure artificiile. Întâlnii iar jucăriile și am avut o\nușoară tresărire de ciudă. Eram totuși mai mult încurcat\ndecât iritat. După ce băieții şi-au încetat cântecul și au ple-\ncat, unul câte unul, Ileana mă întrebă:\n— Acum îți amintești?\nÎmi aminteam foarte limpede scena din primăvară. Îmi\naminteam și cuvintele ei, înfiorate, de atunci.\n— Dar nu mă gândeam că vom obosi așa de repede, spu-\nsei eu aranjând o lumânare în mijlocul bradului.\nIleana se apropie de mine, speriată, palidă.\n— Ce vrei să spui? mă întrebă.\nNu-i răspunsei imediat. M-am prefăcut că, într-adevăr,\nlumânarea aceea trebuia urgent îndreptată; altminteri, fără\nîndoială, s-ar fi aprins întreg bradul.\n- Îmi făgăduiai atunci că atât timp cât nu ne obosește\ndragostea nu mai avem nevoie de nimic altceva, vorbii eu\ncalm... Eu încă n-am obosit, adăugai, silindu-mă să zâmbesc.\nIleana se atârnă de mine și începu să-mi mângâie faţa.\n— Dar eu nu mai pot așa, spuse ea emoţionată, nu mai pot...\nO sărutai, silindu-mă să regăsesc căldura și iubirea de\naltădată.",
  "— Și nici nu mai am atâta timp înaintea mea, adăugă ea\nrepede. Cine știe ce se poate întâmpla oricând, în orice zi...\nEra foarte emoţionată și tremurul ei mi se comunica\nprin nu ştiu ce antene nevăzute. Voiam să-i spun ceva bun,\nun cuvânt fierbinte, de dragoste, care s-o mângâie, s-o liniș-\ntească. Dar s-au auzit din nou pași pe scară. Tresării, plicti-\nsit. Aș fi vrut să nu mai primească alt cor. Ileana, însă, alergă\nspre ușă. Aceiași băieţi cu obrajii roșii de ger, neîndrăznind\nsă intre în cameră din pricina semiîntunericului (căci nu\nerau aprinse decât lumânările de la brad). Au început un\ncântec trist îndată după urare; un cântec care nu avea ni-\nmic de-a face cu Crăciunul. Stam pe canapea, ascultând cu\ngândurile turburate. Ileana se apropie de mine.\n— Ce le-o fi venit să-l cânte? spuse ea.\n— E frumos, șoptii.\n— Sunt mai frumoase colindele, vorbi ea, plecând frun-\ntea. Toate colindele acestea vechi cu...\nAm simțit cu o sângeroasă precizie efortul pe care-l fă-\ncuse ca să nu completeze fraza: cu Nașterea Mântuitorului.\nN-am răspuns nimic. Mă copleșşise o neînţeleasă tristeţe, o\nmare oboseală. Și totuși, cât de vie și de întreagă rămăsese\nIleana în toată turburarea aceasta a mea! Pe ea nu o pu-\nteam uita.\nCorul terminase cântecul și aștepta. Ileana nu-și ridică\nînsă fruntea. Eu rămăsesem acolo pe canapea, secătuit.\nCâteva clipe a fost o tăcere penibilă. Apoi, un alt cântec, de\nastă dată mai voios; încercau să-l cânte pe trei voci, fără să\nizbutească.\n— Vezi, tu ai să poţi crea întotdeauna, vorbi brusc Ileana,\napăsând cuvântul. Și cu cât ai să înaintezi în ani, cu atât ai\nsă scrii mai bine...\nAș fi vrut s-o întrerup, dar nu aveam curajul; nu aveam\nnici măcar puterea să mă hotărăsc într-un fel. Parcă obosea-\nla mă ameţea crescând. Nu mă gândeam nici măcar ce vor\ncrede copiii aceştia care cântau în fața noastră, aproape\nfără să ne vadă din cauza umbrelor. Simţeam doar că se\nrupe ceva din mine, că o mare, primejdioasă schimbare mă\nașteaptă.",
  "- Te gândești poate la altceva, vorbi din nou Ileana, fără\nsă-și ridice ochii din covor.\n- Nu, spusei simplu, nu mă gândesc la nimic.\nIleana se înălță brusc și se apropie, șovăitoare, de cor.\nStătu acolo până ce-și sfârșiră cântecul. Trase apoi un sertar,\nunde erau pregătiți banii, și începu să împartă. Băieţii nu\nîndrăzneau să plece. Ca să iasă din încurcătură, izbucniră:\n— Mulţi ani trăiască!...\nMi s-a părut ridicolă urarea aceasta și m-am ridicat și eu\nde pe canapea, apropiindu-mă de ușă, cu un zâmbet silit.\nVoiam să le spun ceva și-i întrebai, la întâmplare:\n— In ce clasă sunteţi?\nRăspunseră câţiva, cu jumătate de glas. Unul din ei, mai\nînalt, îmi spuse încurcat:\n— Eu vă cunosc... Am citit o lucrare de dumneavoastră...\nImi veni deodată să râd; nu pentru că îmi știau numele,\nci pentru formula politicoasă pe care o întrebuințase: o\n„lucrare“. Ileana râdea și ea. După ce a închis ușa, s-a oprit\nîn faţa mea:\n- Eu nu pot arăta nimic, spuse.\nO cuprinsei atunci în neștire în braţe și începui să mă\nrog, să-i mărturisesc emoționat, luptând parcă pentru liber-\ntatea mea, pentru apărarea ființei mele întregi. I-am repe-\ntat, de astă dată patetic, că artistul nu trebuie să creeze de-\ncât în arta lui, că noi amândoi nu suntem din lumea asta,\ncă nu ne putem împotrivi destinului care ne-a ales unul al-\ntuia pentru o astfel de nuntă. Ea mă asculta ca întotdeauna,\ntăcută, înspăimântată. Nu mi se putea împotrivi, simţeam\nasta, și luptam parcă mai frenetic.\n— Eu nu-ți sunt oare de ajuns? o întrebam.\nImi răspunse sărutându-mă. Era palidă, îngândurată.\n- Atunci, începu ea, șovăind, degeaba a venit Crăciunul.\nS-a ridicat anevoie de lângă mine. Aceeași mare, cumpli-\ntă tristeţe mă cuprinse. Strigai:\n- Tu poate crezi că mi-e teamă, că nu vreau să mă leg\nprea mult de tine. Dar ca să-ți dovedesc...\nIleana se îndreptă spre brad.\n— E târziu, spuse. Trebuie să mergem la Alexandru.\nȘi începu să stingă lumânările.",
  "VIII\nAm cunoscut la Alexandru una din cele mai deprimante\nseri din viața mea. Am ajuns mult înainte de miezul nopții.\nEram printre cei dintâi invitaţi, și odăile acelea în care, cu\nun an mai înainte, o cunoscusem pe Ileana, păreau acum\nprea mari și prea triste. Sau, poate, așa mi s-au părut mie.\nNe-am așezat pe o canapea. Nu știam ce să spun și atunci\ncerui un pahar de vin. Socoteam că, ameţindu-mă, are să\nmi se risipească tristețea de moarte din suflet. Și totuși, îmi\nspuneam, ce simplu este să fii fericit, ce ușor ne este nouă,\nIleanei și mie, să fim fericiţi...\n— Ce e cu voi? ne întrebă Alexandru.\n— Nimic, spusei. Ileana a alergat azi toată ziua și e obosită.\nGolii paharul și cerui încă unul. Ileana mă privi înspăi-\nmântată; privirile ei, speriate, de panică. In clipa aceea m-am\ngândit că, poate, văzându-mă atât de nefericit, căutând ui-\ntarea în beţie, ea are să mă înțeleagă și nu-mi va mai aminti\nfăgăduiala pe care i-o făcusem. Mi-am dat seama mai târziu\nce cabotin poltron eram în acel moment. Dar atunci îmi\nspuneam: Ileana mă vede cât sunt de nefericit, cât sunt de\ntrist. Ea știe că nu pot supraviețui decât în măsura în care\nrămân artist. Și poate, în cele din urmă, mă va primi astfel,\nașa cum m-a primit până acum...\nIntr-adevăr, când am golit al treilea pahar și m-am ridicat\nchiar eu ca să mi-l umplu, Ileana s-a furișat repede lângă\nmine și mi-a apucat braţul.\n— Andrei, șopti ea emoţionată. lartă-mă că te-am supărat.\n— Dar nu m-ai supărat deloc, spusei eu cu oarecare vo-\nluptate. Ceea ce trebuia să se întâmple s-a întâmplat. Nu\nești tu de vină...\nSe făcu parcă mai palidă.\n— De unde ştii? mă întrebă sfioasă.",
  "De fapt, nu știam nimic. Spusesem așa, câteva cuvinte\nvagi. Dar când am auzit-o pe ea, am devenit mai năuc.\n— Mi-am închipuit, am răspuns sec. Apoi, după o pauză,\nam adăugat, cu brutalitate: N-are nici o importanţă!...\nȘi am golit paharul până la fund. Ileana își mușcă buzele.\n— lartă-mă, șopti ea încă o dată.\nDar în acea clipă, un nou grup de invitați intră în sufra-\ngerie. Erau destui acum. Gazda începu să aprindă luminile\nbradului. Priveam amândoi aiuriți, parcă n-am fi înţeles\nNIMIC.\n- E mai frumos pomul nostru, șopti din nou Ileana,\napropiindu-se. Nu e așa?\n— Într-adevăr, spusei eu, și îi căutai ochii.\nErau înlăcrămaţi. Poate că eram și eu emoţionat, căci\nIleana îmi zâmbi cu nesfârșită dragoste. Ii luai mâna și i-o\nsărutai. Câteva perechi noi intrară. O doamnă se apropie\nde noi și mă întrebă:\n— Dar ce e cu dumneata? Nu te mai întâlnește nimeni\nnicăieri...\nParcă nici nu vroia s-o vadă pe Ileana.\n- Nu știu dacă ai cunoscut-o, o prezentai ei. E logodnica\nmea...\nSpusei asta, mai mult pentru că mă umilise privirea ab-\nsentă pe care, câteva clipe, o oprise asupra Ileanci.\n— Extraordinar! exclamă doamna, prefăcându-se sur-\nprinsă. A\nIleana zâmbi în silă. Imi dădeam seama cât de bine se\npoate stăpâni.\n— Alexandre, strigă din nou doamna. Dar de ce nu ne-ai\nspus nimic?\nIn câteva minute, toți se înghesuiau în jurul nostru, feli-\ncitându-ne. Sărbătoarea Ajunului fusese parcă uitată. Ale-\nxandru ne îmbrăţișă, emoționat.\n— In sfârșit! exclamă el. Am descoperit soţia unui geniu!...\nIleana începu să plângă și-și plecă fruntea, după obiceiul\nei. Era foarte palidă, buzele îi tremurau și-și strângea ne-\ncontenit mâinile. Incercai să rup cercul apăsător care ne\nstrivea.\n- E foarte obosită, lămuream eu.",
  "— Exclus! vorbi cineva. Plânge de fericire...\nAlexandru începu să destupe sticlele de șampanie. Au\nciocnit toți în sănătatea noastră. Eu eram așezat acum lângă\nIleana, ținând-o de mijloc.\n— 'Tăcere, tăcere! strigă din pragul celeilalte odăi o dom-\nnișoară.\nAu întors toţi capetele: Imnul nuptial din Lohengrin, pe\no placă de gramofon. O cumplită solemnitate, pe care a-\nproape nimeni nu știa cum s-o primească, s-a pogorât a-\ntunci în salon. La un moment dat, cineva a început să bată\ndin palme, și apoi toată lumea a izbucnit în aplauze.\n— Eu i-am făcut fericiţi, se lăuda Alexandru.\nAvea și el lacrimi în ochi, nu știu de ce.\n— Să ne scrii toate acestea într-o carte, vorbi doamna care\naflase întâi că suntem logodiți.\nApoi ne-am așezat la masă; noi doi aveam locurile de\ncinste. Un cor de studenţi ne-a cântat aproape un ceas.\nIleana s-a luptat multă vreme ca să nu izbucnească în plâns.\nTârziu, când petrecerea se înfierbântase, mi-a făcut semn\ncă nu mai poate rezista. Am fugit, ca și în acea noapte din\nanul trecut, pe furiș, prin odaia de baie. Am coborât scările\nameţiţi, aproape bolnavi. In mașină, Ileana a început să\nplângă. Nu găseam putere s-o mângâi, s-o rog să înceteze.\nOftam și, în puţinele intervale de luciditate, îmi spuneam:\ndar ce s-a întâmplat? Ce s-a putut întâmpla? Nu înţelegeam\nnimic. Simţeam numai că s-a rupt ceva, iremediabil, că s-a\nîntâmplat undeva o spărtură și, oricât m-aș zbate, nu voi\nmai fi în stare să cunosc fericirea de la început. Timpul\nluminos care se scursese de la prima noastră întâlnire până\nîn clipa când s-a dus Ileana să stingă lumânările pomului de\nCrăciun mi se părea extrem de depărtat, asemenea unui\nparadis pierdut.\nCând am rămas amândoi singuri în odaia noastră, Ilea-\nna s-a întins pe canapea, extenuată, și a rămas acolo, amu-\ntind, fără să mai aibă puterea să-și scoată haina. Am vrut\ns-o ajut, dar m-a rugat cu mâinile să nu mă apropii. Târziu,\nmi-am dat seama că trebuie totuși să încerc o lămurire.\n- Eu nu înţeleg de ce eşti atât de nefericită dacă te-am\nprezentat drept logodnica mea, i-am spus. Aveam, de altfel,",
  "de mult gândul acesta. Și dacă nu m-ai fi întrerupt, ţi l-aș fi\nspus ție întâi astă-seară, când te-ai dus să stingi lumânările.\nNu mi-a răspuns nimic. Zăcea pe canapea, absentă, a-\nproape adormită.\n— Poate că vestea asta te întristează, adăugai apropiindu-mă.\nÎngenuncheai lângă ea şi-mi rezemai fruntea de pieptul\nei.\n- Ce s-a întâmplat? întrebai din nou, mai stins.\nDeschise ochii și-mi zâmbi tristă.\n- Voiam și eu să-ți spun tot astăzi, vorbi ea. Dar n-am mai\navut curajul...\nÎncepeam acum să înţeleg. Sufeream atât de mult de\ntristeţea care ne copleșise pe amândoi, încât îmi era indi-\nferent ce se va mai întâmpla după asta. Voiam ca noaptea\nsă se termine într-un fel, să regăsim odată liniștea.\n- Nu-i nimic, spusei. Gata acum...\nDar probabil că aveam o expresie atât de resemnată și\nvocea îmi era atât de obosită, învinsă aproape, încât Ileana\nîşi acoperi ochii cu palmele.\n- Dar nu așa, murmură ea. Așa nu, în nici un caz...\nZilele de Crăciun le-am petrecut silindu-ne amândoi din\nrăsputeri să părem, unul față de altul, voioși, fericiți. Eram\nînsă turburați, neliniștiți, ameninţaţi parcă de o mare și ne-\nfericită primejdie. Eu așteptam înfrigurat să plecăm la Pre-\ndeal. Nădăjduiam că acolo se vor risipi toate umbrele și vor\npieri neliniștile. Într-o dimineață, înainte de Anul Nou, am\nîntrebat-o dacă e pregătită pentru plecare.\n- Eu nu pot pleca, răspunse încurcată. Am aranjat cu\ndoctorul; mâine intru în clinică...\nl-am luat repede brațul, înspăimântat. Voiam să spun\nceva, s-o opresc.\n— Acum e prea târziu, șopti ea, plecând ochii.\nAm rămas amândoi tăcuți, înfiorați; nici unul din noi nu\navea curajul să rupă tăcerea. Ce-aș putea să-i spun? mă în-\ntrebam. Nu înţelegeam bine ce se întâmplase; când văzuse\npe doctor, de ce trebuia să fie internată într-o clinică, de ce\ntocmai acum, în mijlocul sărbătorilor?\n— Trebuie neapărat? întrebai eu târziu, ca să spun ceva.",
  "Dădu din cap. Figura i se schimbase mult în aceste ulti-\nme zile. Fruntea își pierduse lumina. Ochii îi erau mereu\nabsenți. Gura ei mare, însângerată, se desena acum obosită\nși palidă...\n— E ceva grav? întrebai eu din nou.\nEterna lașitate a bărbatului se redeșteptase în mine. Vo-\niam cu tot dinadinsul să-mi asigur liniștea, să capăt certitu-\ndinea că nu se va întâmpla nimic grav, că nu va îndura sufe-\nrinţe mari din pricina mea. Voiam, fără să-mi dau seama, să\nmă degajez de orice răspundere.\n- Nu, nu va fi nimic, mă liniști ea, mângâindu-mă.\nApoi s-a depărtat de mine, desfăcându-se încet. p\nAm rămas în mijlocul odăii, năuc, fără gânduri. Imi\naprinsei o țigară. Ea mă auzi și-și întoarse capul.\n— Nu mai fuma atât...\nM-am așezat pe marginea patului. E prea târziu, îmi spu-\nsese. De ce era târziu? Ce se întâmplase? Ce se mai putea\nîntâmpla?...\nNoaptea aceea a fost cumplită. Ileana se temea de mine,\nfugea aproape, şi totuși se trudea să mă liniștească, să mă\nmângâie.\n— De ce nu încerci să lucrezi ceva? îmi spuse, văzându-mă\nagitat. Citeşte.\nAm crezut că vrea să rămână singură și m-am dus în oda-\nia mea de lucru. Dar nu puteam face nimic. Mă dobora ace-\neași stranie neliniște. Zadarnic încercam s-o alung, gândin-\ndu-mă cum am să hotărăsc eu nunta fără știrea Ileanei.\nCum vom pleca, apoi, amândoi în Elveţia pentru câteva\nluni. Încercam să îmi agăţ gândul de amănunte concrete;\nnu mai aveam prea mulți bani, va trebui să mă împrumut\nsau să cer uneia din surorile mele. Zadarnic; nici un peisaj\nînchipuit mental, nici o călătorie în gând nu mă puteau\nlinişti.\n„„„N-a vrut să mă lase s-o însoțesc. Mi-a dat doar adresa sa-\nnatoriului. Puteam s-o vizitez, firește, în fiecare zi. Am\ncolindat în neștire, pe străzi, după plecarea ei. În cele din\nurmă, m-am dus și eu. Am cerut să vorbesc cu doctorul. M-a\nprimit destul de târziu. Am început să îngân câteva scuze: o",
  "călătorie urgentă, studii, atâtea întâmplări neprevăzute. M-a\nliniștit: nu era nimic grav...\nA doua zi am văzut-o. Zâmbea. Eram copleșit de emoție,\nde remușcări. li adusesem un buchet de liliac alb. Am ră-\nmas acolo, lângă ea, zăpăcit, timid. l-am spus, la plecare:\n— Ştii, e mai bine să mergem undeva; în Tirol, bunăoară...\nA tăcut, dar mi-a ţinut mult timp mâna, mângâind-o. Am\nplecat cu o sumă de gânduri bune; de acum nu o voi face\nniciodată să sufere, și va fi cu totul și cu totul fericită... Când\nam revenit, peste o zi, mi s-a spus că nu o pot vedea; i se\nfăcuse o intervenţie chirurgicală în cursul nopţii. Am simţit\nîn acea clipă că totul se prăbușește în jurul meu. M-am așe-\nzat pe un scaun. Am auzit un glas, venind parcă de departe.\n— Nu e nimic grav...\nRepetam cuvintele acestea în neștire. Am plecat fără să\nînțeleg ce-aș putea face până în clipa când ne vom revedea.\nM-am dus la Alexandru. l-am spus că Ileana e în sanatoriu.\nApoi l-am întrebat repede dacă vrea să-mi fie martor la\ncăsătoria mea. Eram foarte nervos, şi febra începea să mă\nmistuie.\n— Ce s-a întâmplat cu voi? mă întrebă el brusc.\nStătu câteva clipe pe gânduri: parcă mai auzisem eu oda-\ntă întrebarea aceasta, dar nu eram sigur dacă nu e o iluzie\ndin pricina oboselii, dacă nu mi se pare cumva că retrăiesc\nîntocmai o scenă de demult petrecută, pe care nu izbutesc\ns-o identific.\n— Dar şi tu ești bolnav, spuse Alexandru luându-mi mâ-\nna. Ai febră...\nMă scuturai; parcă, într-adevăr, în acea clipă m-ar fi stră-\nbătut un atac de friguri. Am plecat. Afară se lăsase un în-\nghet cumplit. Mi-era teamă să mă întorc acasă. Eram singur,\nşi totuși prezența Ileanei, care mă întâmpina pretutindeni,\nmă secătuia. A trebuit, în cele din urmă, să mă întorc. Pe\ndrum, mi-am amintit că un personaj dintr-o carte a mea se\nnumește Margareta. Amănuntul acesta mă obseda stupid,\nfără să-i găsesc nici un sens. Margareta. Repetam în neștire\nnumele acesta. Și apoi, deodată, mi-am adus aminte de\nMargareta din Faust. Își ucisese copilul, asta era. De teamă,\nde rușine, îl ucisese. Dar Ileanei nu-i era teamă de nimeni,",
  "nu-i era rușine. Altceva se întâmplase: desigur că se întâm-\nplase altceva, și ea nu avea nici o vină. Ea nu voise, ea se îm-\npotrivise destinului acesta. Din altă parte pornise gândul:\nde la mine, numai şi numai de la mine...\nAm simțit atunci că mă copleșește un sentiment întune-\ncat de răspundere. Nu-mi dădeam prea bine seama ce pă-\ncat săvârșşeam, dar mă apăsa o mare culpă, o vină cumplită,\nnecunoscută...\nDe-abia când s-a reîntors Ileana, mi-am venit în fire. O\nvăzusem mereu în ultimele zile. Slăbise mult și emoția o fă-\ncea și mai palidă. A alergat prin toate colțurile odăii noas-\ntre, parcă lipsise de acasă luni întregi. Mă săruta turburată,\nînsetată de mine, și totuși întreaga ei ființă era mereu stă-\npânită de o mare neliniște. Mă voia mereu alături, voia ne-\ncontenit să-mi simtă căldura brațului sau a mâinii. Aproape\ncă nu mai voia să iasă din casă. Dar pe mine mă apăsau\nîncăperile acelea, în care suferisem atâta de singurătate,\nunde o chemasem de atâtea ori în gândurile mele. Mă pre-\ngăteam de plecare. Renunţasem să mai mergem la Predeal.\nFram nerăbdător să trecem cât mai repede granița și s-o\nregăsesc. Aș fi vrut să ne căsătorim însă înainte de plecare.\nCând i-am spus asta, cu tot zâmbetul ei cald, de mulțumire,\ncu toată îmbrăţișarea ei, am simţit că vestea nu o bucurase\npe cât nădăjduiam eu.\n— Nu ești fericită că ai să fii soția mea? am întrebat-o.\n— Nu eram și până acum? mi-a răspuns. Și poate eram\nmai mult înainte...\nSpusese primele cuvinte cu multă simplitate; apoi iz-\nbucni deodată în plâns și mă cuprinse pierdută în braţe.\n— Ce ai? Ce ai? o întrebam prostește, sărutând-o.\nNu-mi răspundea. Numai mâinile ei înspăimântate le sim-\nteam cum mă încleștează și îi simțeam inima zbătându-se.\n— Știu la ce te gândești, i-am spus. Dar de-acum înainte,\ndacă ai să vrei tu...\nMi-a astupat gura cu palma ei, cutremurându-se.\nAm privit-o mirat. Am crezut că nu vrea să-și amintească...\n— lartă-mă, i-am spus sărutându-i mâna.\n— Tu să mă ierți pe mine...",
  "Acestea erau cuvintele ei obișnuite, de câte ori îi ceream\niertare, și nu m-au turburat.\nMă emoţiona numai infinita ei dragoste, marea ei blân-\ndete.\n— Ai să poți, într-adevăr, să mă ierți? reveni ea. Acum sunt\nașa cum ai voit tu: pură...\nNu înţelegeam. Și totuși, din nou mă cuprinse neliniș-\ntea. Mă temeam să întreb mai mult. Dar Ileana voia să-mi\nspună tot, până la capăt.\n- Nu te mai poți teme de mine, de acum înainte, vorbi\nmai stins.\n- Poate mai târziu, spusei îngândurat.\nClătină din cap. Ochii îi erau arși, privirile căpătaseră o\nfixitate care mă turbura.\n— Acum te am numai pe tine, adăugă ea. Trebuie să mă\niubești mult, mult, până la sfârșit...\nAș fi vrut să-i spun atunci un singur cuvânt de dragoste,\nsă o mângâi, să înțeleagă cât de definitiv sunt al ei. Dar nu\nputeam vorbi nimic. O priveam numai. Îmi spuneam: poa-\nte că mai târziu... Dar ea clătinase din cap. Imi amintii, stu-\npid, cum se întâmplă întotdeauna în asemenea împre-\njurări, refrenul din Corbul lui Edgar Poe: „Nevermore“. O\npriveam, începând să n-o mai văd.\n— La ce te gândești? mă întrebă ea. De ce-ai fugit de lân-\ngă mine?\n— N-am fugit, minții.\nDar mi-era peste putință să mă pot concentra, să-i spun\ncuvântul acela de dragoste pe care îl aștepta. Imi venea me-\nreu în minte refrenul: „Niciodată“... Și, în același timp, o\nlicărire de nădejde: poate se înșeală...\n— De ce nu spui nimic? mă întrebă din nou.\nIncercai un ultim efort:\n— Tot ce-aș putea să-ţi spun tu știi...\n— Imi place să te aud vorbind...\nPeste putință. Mi-am plecat capul pe genunchii ei, și\nIleana a început să-mi mângâie în neștire părul.\n— Ai lucrat ceva cât ai rămas singur? mă întrebă, foarte\nstins.",
  "O cumplită mâhnire mă năpădi. Cum aș fi putut lucra\ncât timp ea era în sanatoriu?...\n— Am avut insomii, atât i-am spus.\n— Trebuie să lucrezi, stărui. Trebuie să te deștepţi din\nsomnul ăsta...\nVrui s-o întrerup, să-i spun cât de sălbatic mă dureau cu-\nvintele ei, dar Ileana îmi cuprinse capul în palme și conti-\nnuă:\n— Ştii, m-am gândit și eu mult la tine cât timp am fost sin-\ngură. Ce egoistă eram înainte... Voiam să te păstrez numai\npentru mine... Ab-surd!... Tu nu ești ca ceilalți, ca noi... So-\nţia Meșterului Manole s-a zidit pe sine la temelie, și eu mă\ntemeam de o jertfă mult mai neînsemnată...\nVorbise atât de stins, încât am crezut că va izbucni în\nplâns. Dar își păstra siguranţa vorbei. Inţelegeam că-și pre-\ngătise de mult răspunsul acesta, că îl rostise de mai multe\nori în sanatoriu. li simțeam mâna mângâindu-mi părul,\ntremurând.\n— Trebuie neapărat să-ţi refaci viața, continuă cu același\nglas. Tu n-ai dreptul să te îngropi alături de mine...\nMă cutremurai. Simţeam că se apropie ceva grozav.\n— N-am și eu dreptul să fiu fericit? o întrebai.\nIleana își mușcă buza, și numai atunci, pentru o clipă,\nochii i s-au turburat. Apoi și-a plecat, biruită, fruntea.\n— Nu mai știu..., șopti.\nDe a doua zi a început să-mi reorganizeze viaţa. Amâna,\nfără motiv, plecarea, formele căsătoriei noastre. O intere-\nsau mai mult planurile cărților mele și mă rugă să-i dau voie\nsă parcurgă manuscrisele. A trebuit s-o ascult. Niciodată\nn-am văzut-o atât de total cufundată în cercetarea și înțele-\ngerea operei mele.\n— Nu mai mi-e milă de tine, spunea zâmbind. De acum\ntrebuie să sfârșești tot ce ai început...\nDar eu eram incapabil să scriu o singură pagină. Ca s-o\nliniștesc totuși, m-am prefăcut că-mi corectez manuscriul şi\nmă închideam în fiecare după-amiază câteva ceasuri în\nbirou, citind foile scrise cu multe luni înainte. Gândul îmi\nera însă la călătoria pe care Ileana o amâna mereu, la nop-",
  "tile de dragoste pe care știam că le voi regăsi odată plecați\ndin București.\nAniversarea întâlnirii noastre am serbat-o singuri,\nînchiși în casă. Ileana mi s-a dat atunci din nou înfometată,\nașa cum de mult nu o mai cunoscusem. Voia parcă să mă\npăstreze pentru totdeauna aproape de ea, crescut din ea,\nhrănit de sângele și respirația ei...\nA doua zi aveam câteva curse lungi de făcut. Izbutisem s-o\nconving că e mai bine să plecăm, măcar pentru o lună. Alt-\nminteri, mi-ar fi greu să lucrez. Și acum căutam bani pentru\ncălătorie, acte pentru Ofiţerul stării civile. M-am întors\nacasă pe seară, obosit. M-a mirat că nu mi-a deschis ea, cum\nfăcea întotdeauna când îmi auzea pașii pe scări. Poate i-o fi\nrău, mi-am spus. Am căutat cheia și am descuiat. Nu am\nîntâlnit-o în prag, nici în odaia noastră. Și cu toate acestea\nnu îmi spusese că ar putea pleca undeva, nu îmi aminteam\nnimic. M-am dezbrăcat, puţin dezamăgit. Am aprins o\nțigară şi am trecut în birou. Va fi fericită când, întorcându-\nse din oraș, mă va găsi lucrând, gândeam. l-am zărit scrisul\npe un plic. Imi spunea, fără îndoială, unde plecase. Am des-\nchis plicul și am rămas câtva timp cu răsuflarea înecată,\nîmpietrit. Erau patru pagini mari, scrise până la ultimul\nrând... g\nMavrodin se opri, extenuat. Işi frecă genunchii și rămase\ncu ochii pierduţi în întunerec. Apoi continuă brusc:\n— Imi scria că pleacă și mă ruga să n-o caut. Și apoi, în\nrestul paginilor, îmi mulțumea pentru dragostea mea, îmi\nmărturisea cât de fericită a fost atâta timp... Imi spunea\niarăși, la urmă, să n-o caut; îi era peste putinţă să suporte\ndragostea noastră, așa cum era... neroditoare.\nȘovăise mult înainte de a scrie cuvântul acesta. Scrisese\nîntâi un alt cuvânt, pe care îl ștersese cu foarte mare băgare\nde seamă... Și apoi, iar îmi spunea cât de fericită a fost, că\norice s-ar întâmpla de acum înainte, viaţa ei și-a cunoscut\nîmplinirea...\nCiteam, aproape fără să-mi dau seama de tot ce se întâm-\nplase. Inţelegeam că plecase Ileana, dar mi-era peste pu-\ntință să cred că n-am s-o am din nou lângă mine. Am așezat\nscrisoarea pe birou și am început să mă plimb prin casă.",
  "Am zărit la întâmplare un lucru de-al ei și apoi, năuc, am\nînceput să răscolesc pretutindeni: în dulap, în odaia de\nbaie, în bucătărie. Totul era ca și mai înainte. Nu lipsea\nnimic. Nu-și luase nici unul din lucrurile ei. Am început să\ntremur. Dacă, cumva, în timpul acesta, ea încerca vreo ne-\nbunie?... M-am îmbrăcat repede și am alergat în stradă...\nNu știam ce trebuie să fac mai întâi. Am luat o mașină și\nam indicat șoferului adresa lui Alexandru. Îmi spuneam, pe\ndrum: nu se poate să fie adevărat, are să se întoarcă...\n— A dispărut Ileana! am strigat intrând, fără să-mi scot\nmăcar paltonul.\nAlexandru a încercat să mă liniștească. A telefonat în\nmai multe părți. Stam în fotoliu, fumând în neștire, cu\ncapul în palme. Cineva mi-a adus o vișinată.\n— Nu, mulţumesc, nu iau nimic înainte de masă, am\nspus.\nApoi mi-am dat seama că vorbisem fără să mă gândesc;\nam să mai pot oare mânca? Are să mai fie timpul, zilele,\nnopţile la fel ca mai înainte? Alexandru telefona mereu.\nCând s-a apropiat de mine, l-am întrebat:\n— Ce spune?\nMi se părea că toți aceștia cărora le vorbise el trebuiau să\nştie ceva precis; o văzuse, fără îndoială, cineva pe stradă, o\nvăzuse cineva în mașină.\n- Haidem, îmi spuse Alexandru.\n— Unde mergem? întrebai.\n- La tine.\nAm venit din nou acasă. l-am spus, zâmbind, în fața ușii.\n—- M-am dezobișnuit să deschid eu ușa, cu yale. Până\nacum îmi deschidea Ileana...\nȘi, nu știu de ce, intrând a doua oară în biroul meu, am\nnădăjduit, o clipă, că o voi găsi acolo, șezând la o masă, zâm-\nbind. Poate i-a fost și ei greu să plece pentru totdeauna...\nMavrodin se opri, tușind. Începu să tremure și-și bătu\nbraţele să se dezmorţească.\n— S-a făcut frig, spuse. Nu vrei să intrăm? Nu mai sunt\nnopţile atât de calde acum.",
  "Tovarășul îl urmă fără să spună un singur cuvânt. Se opri\nîn prag, în timp ce celălalt aprinsese chibritul să caute, o\nclipă, cu pleoapele apropiate, lampa.\nIX\nMavrodin se trânti obosit pe pat. Câteva clipe rămase ne-\nmișcat, rezemându-și capul pe braţe, cu ochii întredeschiși.\nDar își dădu brusc seama că nu și-a invitat prietenul să se\nașeze şi-i arătă un fotoliu de paie. De-abia atunci observă\ncât era de emoţionat Hasnaș. Figura i se schimbase; îmbă-\ntrânise, profilul lui era mai întunecat acum, buzele strivite.\n— Poate ţi-e somn? îl întrebă.\nCelălalt clătină din cap. Se ferise totuși să-i întâlnească\nprivirile. Se așeză pe scaun, aprinzându-și automat ţigara.\n— Vrei să bei cafea? întrebă din nou Mavrodin.\n— Bucuros.\nSe apropie de masă, turnă spirtul şi-l aprinse. Privi lung\ncum ard flăcările albastre. Hasnaș aștepta, tot atât de nerăb-\ndător, să continue.\n- O să pierdem noaptea, vorbi brusc Mavrodin, și mâine\ntrebuie să ne sculăm în zori. Dar nu mi-e somn...\n— Nici mie, mărturisi celălalt repede. Povestea asta a\ndumitale...\nVru să adauge: stranie, dar se opri. Aștepta și el să fiarbă\ncafeaua și să-și reînceapă Mavrodin istorisirea.\n— E straniu că am cunoscut și eu o asemenea întâmplare,\nadăugă după o nouă tăcere.\nMavrodin nu-l auzi. Parcă era furat de flăcările acelea\nalbastre, zdrenţuite. Îl trezi clocotul din ibric.\n— Poate ar fi fost mai nimerit un ceai, spuse el, turnând\ncafeaua în cești. Nopțile sunt destul de reci acum...\nPuse tava cu cafele pe pat. Își aprinse o nouă ţigară. Apoi\ntăcu, multă vreme, frecându-și la răstimpuri brațele.",
  "— ...N-am mai găsit-o nicăieri, începu târziu. Alexandru\nmi-a mărturisit mai târziu cu câtă spaimă deschidea în fie-\ncare zi ziarele; nu cumva să afle de sinuciderea Ileanei, de\nvreo femeie necunoscută găsită pe undeva. Știam că are un\nfrate, dar nu știam în ce oraș locuiește. Alexandru mi-a spus\ncă era un cartofor înverșunat, care își schimba locuința de\ncâte ori putea, ca să scape de datornici. Târziu am dat și de\nurma lui, dar zadarnic. Nu aflase nici măcar că Ileana se\ndespărţise de mine. Era, de altfel, obișnuit să nu primească\nveşti de la ea luni la rând... Am crezut, atunci, că a plecat\npeste graniță. Dar toate cercetările au dovedit că nici un pa-\nșaport nu s-a eliberat pe numele ei și nici cu vreo fotografie\ncare să-i semene. Am scris și la Legația română din Berlin.\nDe nicăieri nici o veste, nici un indiciu...\nPrimele nopți au fost înspăimântătoare, singur. O regă-\nseam pe ea pretutindeni; pe marginea patului, îmi amin-\nteam, sta de multe ori ascultându-mă, cu obrazul prins în\npalme; pe ușa aceasta intra întotdeauna zâmbitoare, o ve-\ndeam necontenit în faţa ferestrei. Aproape că îmi era frică\nsă vin acasă noaptea, să văd patul nostru gol, să-i întâlnesc\nhaina de ploaie în cuierul din săliță, lângă oglindă. Petre-\nceam aproape tot timpul — în acele săptămâni de iarnă — la\nAlexandru. Și nădăjduiam întruna, nădăjduiam nebunește;\nnu mă puteam convinge definitiv că Ileana plecase. Uneori,\ncând mergeam pe stradă cu capul plecat, mă îneca, brusc,\no emoție, o neliniște caldă topindu-mi răsuflarea: dacă Ilea-\nna se află acum înaintea mea, la câţiva pași, şi ridicând\nbrusc ochii am s-o întâlnesc? Mi-era teamă să-mi înalț privi-\nrile. Prelungeam cât mai mult nădejdea și panica aceasta. Era\no suferință de care nu vream să fug, amară și mângâietoare în\nacelași timp. Când, după mulți pași șovăitori, ridicam brusc\nfruntea și priveam năucit în toate părțile, lumina zilei mi se\npărea mai posomorâtă, lumea mai rece şi fără sens...\nNădăjduiam că poate îmi va scrie. Fără îndoială că se as-\ncunsese undeva, într-un colț de țară, sau fugise peste gra-\nniță, deși nu-mi puteam închipui cum ar fi izbutit să facă\nasta fără să lase nici un fel de urmă. Dar, cu timpul, o va do-\nboriî dorul de mine şi-mi va scrie. Imi închipuiam fel de fel\nde scene: voi primi un plic cu marca unei ţări unde nu se",
  "afla Ileana — trimis prin anumiţi prieteni — ca eu să cred că\nea s-a ascuns acolo. M-aș fi făcut că mă las păcălit. Eram\ngata, în închipuirile mele, să cred orice, să accept orice,\nnumai să primesc ceva de la ea, să o mai simt o dată alături\nde mine, prezentă, vie.\nTreceau așa săptămânile de iarnă, fără să aflu nimic. Am\ntrăit, atunci, o viață de larvă, fumam în neștire, zăceam cea-\nsuri întregi trântit pe pat, fără gânduri. Și deodată tresă-\nream, carnea mi se încrâncena: parcă aș fi auzit cum urcă\nscările și îi recunosc pasul ei şovăind în dreptul ușii. Săream\natunci în mijlocul odăii și alergam. Mi-era teamă să deschid\nușa. Ascultam acolo, cu urechea lipită de lemn, cu răsufla-\nrea sugrumată. Uneori auzeam o răsuflare ușoară dincolo,\nafară; mi se părea că și ea așteaptă, că și ea ascultă, dar se\nteme să sune. Deschideam brusc ușa. Nimeni...\nMă-ntorceam atunci năuc, căutam scrisoarea ca s-o reci-\ntesc — deși o învățasem demult pe dinafară — sau răscoleam\ndin nou dulapurile, ca să întâlnesc încă o dată parfumul\nrochiilor ei, să simt mângâierea bluzelor pe care de atâtea\nori le îmbrăcase în fața mea. În primele zile de după fugă\nam cercetat cu de-amănuntul cutiile acelea misterioase,\ncândva pline cu scrisori. Le-am găsit goale. Rămăseseră nu-\nmai câteva fotografii de ale Ileanei la Berlin și câteva ilus-\ntrate fără nici o importanţă. Mi s-au părut atunci, când am\ndat întâia oară cu ochii de ele, fără importanţă. Dar mai\ntârziu, când nu lăsasem colțișor necercetat, le scoteam me-\nreu din cutie și le priveam în neştire, nu-mi spuneau nimic\nilustratele, dar le primise, demult, Ileana, le ținuse ea în\nmâini, erau îmbibate de prezenţa ei.\nApoi i-am răsfoit filă cu filă cărțile. Rămăseseră unele\nsemne de carte, câte un plic sau câte o notă de plată achi-\ntată. Am crezut iarăși, un timp, că Ileana mi-a scris şi alte\nscrisori, pe care le-a ascuns poate în vreuna din cărțile\nmele. Rămâneam mult timp în fața rafturilor, încercând să\nghicesc ce volum i-ar fi atras atenţia, unde ar fi socotit ea că\nse poate ascunde mai bine o scrisoare. Mi se părea că cine-\nva îmi indică un titlu, că imaginea unei cărți persistă sem-\nnificativ în fața mea. O scoteam înfrigurat din raft și o cer-",
  "cetam pe îndelete, ca și cum mi-ar fi fost teamă să-mi zdro-\nbesc și această ultimă nădejde...\nEste curios că nu-mi aduceam deloc aminte puţinele sce-\nne de suferință pe care le cunoscusem alături de Ileana. Nu\nvroiam să retrăiesc izbucnirile mele de gelozie, bunăoară,\nsau cumplita îndoială care mă muncise cândva. Nu încer-\ncam deloc să mă apăr, să fug de această mare suferinţă, dis-\npariția lleanei. Poate că, dacă mi-aş fi amintit viaţa mea\ndinainte de a o cunoaște sau măcar teama mea îndurată în\nnoaptea întâlnirii noastre, m-aș fi resemnat mai ușor, m-aș\nfi consolat chiar. Dar mă abandonasem până la pierderea\nsuferinţei, dragostei... Tot Bucureștiul aflase de fuga aceas-\nta și aflase mai ales de cumplita mea deznădejde. Începu-\nseră să mă viziteze prietenii, primeam uneori scrisori, pe\ncare le deschideam întotdeauna cu emotie și le citeam pe\nnerăsuflate, nădăjduind mereu că una din ele îmi va dezle-\nga taina, arătându-mi unde s-a ascuns Ileana...\nPrimăvara a venit anul trecut devreme. Îndată ce au\nînceput să se topească zăpezile, toropeala mea a fost scutu-\nrată de o nouă, mare nădejde. Mă osândeam chiar că fuse-\nsem atât de orb, încât să nu înțeleg mai devreme lucrul\nacesta atât de simplu. Îmi spuneam că dacă o să sfârșesc\ncartea începută în toamna aceea și am s-o public, Ileana o\nva citi și atunci, fără îndoială, îmi va trimite un semn de\nviață. Doar mă rugase de atâtea ori — mai ales în ultimele zile\npetrecute lângă mine -— să scriu, să termin cartea aceea...\nInchipuirea mă înșelase, de data aceea, numai pe jumă-\ntate. Am găsit manuscrisul răscolit, însemnat pe alocuri cu\ncreionul. Fără îndoială că îl citise, îl avusese în mâini poate\nchiar înainte de plecare. Pe ultima pagină, rămasă netermi-\nnată, scrisese de mai multe ori: iubitul, iubitul, iubitul meu...\nM-am așezat atunci la lucru cu puteri neobișnuite. Mi se\npărea că Ileana așteaptă undeva, urgisită, apariţia cărții\nacesteia. Imi spuneam că, poate, ea și-a impus un exil vo-\nluntar până la tipărirea manuscrisului, pe care nu avusesem\nputerea să-l sfârșesc cât timp se aflase lângă mine. În câteva\nnopți cartea a fost gata. Aveam în faţa mea, necontenit, foa-\nia de hârtie cu cele câteva cuvinte ale ei. Mi-era destul să le\nprivesc, ca să-mi piară oboseala...",
  "Cartea a apărut prin luna mai. A fost primită cu multă\nmirare. Parcă nu era scrisă de mine, mi se spunea. Dar nu\nadmiraţia sau critica mă interesau de data aceasta. Aștep-\ntam, plin de nădejde, întoarcerea ei, a Ileanei, sau măcar o\nscrisoare, un semn de viață, din orice colţ al lumii ar fi\nvenit. Am așteptat așa, la București, până la mijlocul verii.\nNu s-a întors. Și nici n-am primit vreo veste. Nu știu ce s-a\nîntâmplat cu ea...\nMavrodin se opri. Își mai turnă o ceașcă de cafea, rece.\nApoi începu să se plimbe prin odaie.\n— „Aproape că nu mai cred că am s-o revăd vreodată,\nadăugă. Nici Alexandru nu mai crede, de mult, asta. Mi-a\nmărturisit-o înainte de plecarea mea din București. Era\nfoarte cald, în vara asta, pe la jumătatea lui iulie, când am\nplecat. Imi spunea:\n— Ar trebui să te duci undeva la munte, să te odihnești...\nAi slăbit mult. Şi poate ai să scrii ceva. Doar ești bărbat...\nAlexandru adăugă, atunci:\n- In fond, cine știe ce-a fost cu ea? N-o cunoaște nimeni\nprea bine. A mai lipsit odată mult din ţară...\nAmintirea fugii ei la Berlin m-a liniștit. Nu mai eram ge-\nlos, acum, pe trecutul ei, nu mai mă chinuia marele necu-\nnoscut dinaintea mea. Chiar amantul acela pe care ea îl\nuitase atât de anevoie nu mă mai turbura. Nu mă înspăi-\nmânta decât ceea ce se putea întâmpla de aici înainte. Sim-\nteam spaima aceasta fără să mă gândesc la o eventuală nouă\npasiune a ci. Imi era peste putință să cred că Ileana va mai\nputea iubi vreodată. Mă îndoiesc dacă voi mai putea iubi\neu... Dar viaţa curge totuși înainte. Și mă sperie întunericul\nîn care s-a topit Ileana, viața asta, necunoscută mie, care o\nînghite...\nAm plecat repede din București, fără să știu precis unde\nmă voi opri, dar gândindu-mă la povestea asta pe care o\nscriu acum. M-am oprit întâi pe Valea Prahovei, apoi la Bra-\nşov. Voiam să scriu o mărturisire cu totul și cu totul adevă-\nrată a dragostei noastre; s-o scriu mai mult pentru Ileana\ndecât pentru mine. Simţeam cum mă apasă nevoia patetică\nde mărturisire. E ciudată setea aceasta de a te mărturisi și a\ncere iertare cuiva printr-o carte... Poate îți amintești o le-",
  "gendă medievală povestită de Anatole France: măscăriciul\nacela care se călugărise și, neputând omagia altfel pe Sfânta\nFecioară, se închidea în capelă și acolo, singur în fața sta-\ntuii Madonei, își arăta toate șiretlicurile și desăvârșirile meş-\nteșugului său.\n„„Nu spun asta ca să mă scuz. Indiscreţiile acestea strigă-\ntoare la cer pe care le fac uneori scriitorii prin cărțile lor\nsunt, poate, un omagiu adus femeii pe care au iubit-o și pe\ncare, de cele mai multe ori fără voia lor, au făcut-o să sufere.\nCum să-și ceară mai desăvârșit iertare, cum s-o omagieze\nmai luminos și mai sincer decât scriind? Nu pot face altce-\nva. Nu se pot ruga, de pildă, nu pot cânta...\nDar nu era vorba de asta, adăugă Mavrodin repede, cu\nalt glas. Poate că izvorul cărţii mele a fost nevoia de a cere\niertare Ileanei: Nuntă în cer, titlul acesta vorbește îndestul,\nîmi spuneam. Nădăjduiam că cel puţin povestea asta a\nnoastră, dacă îi va cădea vreodată sub ochi, o va hotări să se\nîntoarcă. Sunt încă atâtea lucruri de făcut. Uneori, viaţa mi\nse pare vrednică de trăit oricum, oricând. l-aș fi repetat cu-\nvintele acestea Ileancei...\nEu o aștept. Mă închipui câteodată bătrân, singur prin-\ntre cărțile mele, aplecat pe aceeași masă, așa cum, atâtea\nnopți de-a rândul, m-a zărit Ileana. Şi-mi închipui că într-o\nseară va bate cineva la ușă și mă voi duce să-i deschid ab-\nsent; și o voi întâlni, în prag, pe ea. Imi închipui asta me-\nreu...\nDar poate că lucrurile se vor petrece cu totul altfel. Viaţa\nva curge înainte, așa cum curge și acum, și cine știe cum ne\nva înghiți pe fiecare din noi.\nVoiam însă să spun altceva. Voiam să spun cât de repede\nm-a furat arta mea în povestirea aceasta pe care o scriu\nacum. O am permanent prezentă pe Ileana când scriu, și cu\ntoate acestea, cartea se desfășoară altfel, farmecul minciu-\nnii mă cuprinde fără să-mi dau seama, și, deși povestea a\nrămas aceeași, nici Ileana, nici eu, nici întâmplările nu mai\nsunt cum au fost aievea. Uneori mă deprimă până la moar-\nte neputința mea de a spune adevărul, neputința oricărui\nartist de a se mărturisi omenește, total, creștinește... Ai să\nciteşti cartea aceasta și ai să vezi cât de mult se depărtează",
  "de tot ce ţi-am povestit acum. Poate e mai frumoasă, dar\natât...\nTăcură amândoi, încurcaţi. Se făcuse frig în odaie. Has-\nnaș privea îngândurat podeaua. Mavrodin se trânti din nou\nîn pat.\n— Mă odihnesc o clipă și apoi îți dau un ceai, spuse el.\n— Crezi că ai s-o mai întâlneşti vreodată? întrebă Hasnaș\nca și cum și-ar fi continuat cu glas tare un gând care îl mun-\ncea de mult. Vreau să spun, simţ că ai s-o mai vezi?\nMavrodin rămăsese cu capul rezemat pe braţe, privind\nvag în tavan. a\n— Nu știu, răspunse el, târziu, codindu-se. Imi închipui\nfoarte multe lucruri, mereu, adăugă. Dar altceva...\nHasnaș întoarse capul ca să-l privească, apoi plecă frun-\ntea, încruntat.\n— Și acum ce-ai de gând să faci? întrebă el din nou. Eşti\natât de tânăr, de-abia ai treizeci de ani...\nMavrodin zâmbi cu greutate.\n— Nu știu ce am să fac. Am să scriu cartea aceasta și apoi\nam s-o aştept probabil...\n— Așa spun toţi, vorbi Hasnaș fără să ridice ochii. Și nu e\nadevărat. Nu așteaptă nimeni. Te duce cu ea viața, fără să-ţi\ndai seama. Când te trezeșşti, nu mai e nimic de făcut...\n— E prea târziu? întrebă Mavrodin, silindu-se să-și ascun-\ndă neliniștea.\n— Intotdeauna e târziu pentru un bărbat care a cunoscut\no dată o mare dragoste, spuse Hasnaș cu asprime. Orice ar\nîncerca, e prea târziu. Cel mai bun lucru pe care îl are de\nfăcut e să nu se gândească...\nSe opri, ca și cum i-ar fi fost teamă că a vorbit prea mult.\n— La ce să nu se gândească? întrebă Mavrodin.\n— La nimic prea grav, la nimic permanent, continuă Has-\nnaș. Să trăiască așa cum i-a fost scris, la întâmplare, fără să-și\npropună lucruri mari, fără să mai aștepte un al doilea\nmiracol. Nu te întâlnești decât o singură dată cu un lucru\nmare, într-adevăr mare. Pe urmă, întâmplările nu mai au\nnici o importanţă. Vreau să spun: nu mai schimbă nimic.\nNu mai sunt transparente, nu mai vezi prin ele dincolo. In-\ntâmplări, atât. Tot ce poţi face, tot ce eşti dator să faci, este",
  "să te lași dus spre moarte împăcat, demn, fără să te lamen-\ntezi și fără să te degradezi mai ales. Mulţi dintre noi ne de-\ngradăm când ne apropiem de moarte; vicii, spaime, lașităţi\nsunt sumedenie... Un opium ieftin, de altfel, foarte ieftin...\nMavrodin tăcea, ascultându-l. I se păru mai rece camera,\nși fumul de țigară îl apăsa, gros. Șovăi câtva timp, amortit în\ngânduri, apoi sări din pat şi, îndreptându-se spre fereastră,\no deschise larg.\n— Trebuie să fie foarte târziu, spuse privind afară. Răsare\nluna, în ultimul pătrar... Să bem un ceai, adăugă absent.\nCelălalt se apropie și el de fereastră. Munţii păreau foar-\nte aproape acum, ușor brumaţi de lună. De nicăieri nici un\nzgomot. Casa întreagă parcă ar fi fost înecată de pădure.\nFelinarul stingher de la capătul coridorului se stinsese.\n— Ti- somn? întrebă fără să întoarcă capul.\n— Deloc. Cred că mă ameninţă o lungă insomnie.\nApoi tăcură iarăși amândoi. Mavrodin privea cum ard\nflăcările spirtului. Hasnaș rămăsese lângă fereastră.\n— Dacă nu ţi-e somn, începu el târziu, am să-ţi povestesc\nși eu o întâmplare. E mai veche, de acum vreo opt-nouă\nani. Nu mai eram atât de tânăr nici atunci, de altfel...\nZâmbi şi se întoarse încet spre celălalt.\n— ...Poate că are să-ţi folosească odată, în vreo carte de-a\ndumitale, adăugă zâmbind amar. Și parcă mi-a pierit și mie\nsomnul... Mi-au adus aminte întâmplările dumitale de o\nmare iubire a mea. Asta se întâmplă întotdeauna: ţi se pare\ncă iubita seamănă cu tot ce ţi se povestește despre dragoste.\nDar poate că de data aceasta seamănă într-adevăr...\nRămase câtva timp fără să spună nimic, gânditor, cău-\ntând parcă un punct de plecare. Apoi începu calm, cu glas\nmat, egal, contrastând cu neliniștea de până adineauri a\nîntregii lui făpturi.",
  "X\nLa începutul războiului european aveam douăzeci şi\npatru de ani. Urmam studii de inginerie în Franța. Un\nunchi al meu, fratele mamei, îmi trimitea lunar o bursă\ncare Îmi ajungea exact ca să-mi duc zilele. Părinții mei fuse-\nseră amândoi bogați. Dar tata a murit tânăr, când eu nu-mi\nterminasem încă clasele primare. Și mama n-a știut să admi-\nnistreze averea; se îngrijea de asta fratele ei, care m-a ţinut\nmai târziu la studii. In vreo zece ani am pierdut aproape\ntotul. Maică-mea începuse să joace cărți și, numai în anul\nmorții sale, a risipit o moșie. A murit totuși înainte de a su-\nferi umilințele sărăciei. A murit într-o casă mare, luxoasă,\nstrivită de datorii, și care a și fost, de altfel, vândută de cre-\nditori.\nNu eram un student prea strălucit-și nu-mi plăcea nici\ncariera pe care mi-o alesesem. Aș fi voit să mă fac ofiţer, dar\nștiam că meseria asta nu-i plăcuse mamei. Mama își făgă-\nduise de mult să aibă un fiu inginer. Declararea războiului\na însemnat pentru mine zorile unei vieți noi. M-am înrolat\nvoluntar, ca și alți studenți români din Franţa, după bătălia\nde la Charleroi. Am fost ușor rănit din cele dintâi lupte. Am\nfăcut apoi câteva luni o școală de cadre și m-am întors pe\nfront sublocotenent. Nu știu dacă am fost, cum se spune,\nun erou. Dar am luptat bine și de două ori am fost decorat.\nMă obișnuisem cu războiul, mă obișnuisem foarte repede și\ncu gândul morții. De altfel, nu mă legau prea multe lucruri\nde viață. Eram orfan, nu aveam frați, și singurul meu prie-\nten, un coleg de școală, murise în primul an de război.\nEram fericit că pot lupta ca ofițer în armata franceză. Une-\nori chiar mă gândeam că, după încheierea păcii, aș putea\nrămâne în armata colonială.",
  "Dar, după intrarea României în război, m-am hotărât să\nmă întorc în patrie. Eram foarte emoționat; mi se înmuiau\nochii numai la gândul că aș putea de astă dată muri pe pă-\nmânt românesc. Am fost trimis, prin 1917, cu misiunea mi-\nlitară franceză în Moldova. Nu-ţi mai spun nimic despre\ntoate întâmplările iernii aceleia triste. Bucuria întoarcerii\nmele în ţară — după o absenţă de aproape cinci ani — fusese\nîntunecată de prea multe dezastre. Spre deosebire de mulți\nofiţeri tineri români, mă îndoiam de reușita aliaţilor. Imi\nfăceam, cu toate acestea, datoria. Rămăsesem cu misiunea\nfranceză și mă aflam adesea pe drum, între Bârlad și Marele\nCartier de la Iași.\nPrin aprilie plecasem într-un tren extrem de aglomerat.\nLocul meu din compartiment îl cedasem unei doamne în\nvârstă și ieşisem pe culoar, chiar lângă ușă. Se înserase și\nstam cu capul aplecat afară, pe fereastra ușii, privind vag\ncâmpurile pe care se topea zăpada. Nu știu în ce gară, chiar\nîn clipa în care se pusese trenul în mișcare, m-am simţit îm-\nbrâncit cu putere de cineva, care voia să-și facă loc spre sca-\nră. Dar ușa o închisesem eu când am auzit semnalul plecă-\nrii. Pe scară se aflau câţiva ţărani și eram strâns din toate\npărțile de călători. M-am întors anevoie; o fetiță de vreo 15\nani vroia cu tot dinadinsul să se coboare. Auzisem, în întu-\nneric, la capătul peronului, unde staţionase vagonul nos-\ntru, un glas puternic de femeie strigând: „Lena! Lena!“.\nAuzisem, de asemenea, pași agitaţi, cu puţine clipe înainte\nde plecare, alergând de la un capăt al vagonului la altul. Fe-\ntita rămăsese încremenită în faţa mea când simţise că tre-\nnul plecase cu adevărat, depărtându-se de gară. A plecat\natunci capul pe fereastră și a strigat: „Jante Emilie!“...\nMi-a atras atenţia perfecțiunea pronunţiei și, în același\ntimp, un parfum foarte discret al părului, neobișnuit în zi-\nlele acelea de mizerie. Fata striga în neștire, cu capul pe\nfereastră. Apoi vru din nou să smucească ușa și să sară afară.\nDar i-am prins braţul.\n— Ușa e încuiată, i-am spus.\nM-a privit în ochi, cercetător, și buzele au început să-i\ntremure. Simţeam că se luptă cu plânsul. Întâmplarea mi se",
  "părea comică; nu mă emoţionau atunci nici măcar întâm-\nplările triste, dar un asemenea accident.\n— Ai rămas singură? o întrebai eu în franțuzește, tutuind-o.\nPurtam uniformă de ofițer român, și fata mă privise la\nînceput cu neîncredere. Dar a liniștit-o, poate, zâmbetul\nmeu și faptul că mă adresasem în franţuzește.\n— Mătușa mea s-a coborât aici ca să întâlnească o cunoș-\ntință, răspunse ea turburată. Ştia că trenul rămâne foarte\nmult...\nEra o lumină mohorâtă în vagon. Dar am văzut atunci,\ncum ochii ei, foarte mari, se umplu de lacrimi și am început\ns-o mângâi pe păr. A început să se tragă înapoi, căutându-și\nîn același timp batista să-și șteargă lacrimile. Ridicând bra-\ntul, zării coperta cărții pe care o ţinea în mâini: Anna Kare-\nnina. Rămăsese, desigur, în compartiment, citind, cât timp\nmătușa se coborâse în gară.\n— Era cât pe-aci să te zvârli sub roțile trenului, ca în\nromanul dumitale, îi spusei eu, râzând și arătându-i cartea.\nDar n-ai ajuns încă la sfârşit...\n— Așa se omoară Anna? întrebă ea, tot în franțuzește,\nparcă mai neliniștită.\nMă surprinse familiaritatea ei cu eroina cărții pe care o\ncitea. Am clătinat trist din cap.\n— Sub roţile trenului, spusei, şi o privii cu mai multă\natenţie. E\nRămase gânditoare, copleșită. Își duse mâna la frunte și\noftă, gestul acela dezamăgit pe care îl fac copiii când vor să\nsemene cu cei maturi. Trenul alerga acum mai repede. O\nvăzui cum se uită pe fereastră și cât de mult o înspăimântă\nîntunericul de afară.\n— Dumneata erai Lena? întrebai. Te-a strigat cineva de\nmai multe ori...\n— Atunci am auzit, răspunse ea obosită. Dar de-abia\nmi-am putut face loc...\nVru să plece de lângă mine, să se reîntoarcă în compar-\ntment, dar o retinui. O întrebai dacă se duceau acasă; ar fi\nfost atunci destul de simplu, căci se putea descurca şi sin-\ngură. O întrebai, tot atunci, câți ani are. Îmi răspunse că are\n15 ani. Dar nu se ducea acasă, ci la Bălteni. Aveau acolo",
  "rude refugiate. Încercai s-o liniștesc. Mătușa va veni, proba-\nbil, cu trenul următor. lar ea, odată ajunsă, va întreba de\nadresa rudelor ori va aștepta în gară până va sosi mătușa...\nMă privi mirată.\n— Dar n-am biletul la mine, spuse șovăind.\n— Nu-i nimic, spusei eu iar. Dacă vine controlorul, am să\nspun că ești cu mine.\nAm rămas acolo, de vorbă. La stații, o păzeam cu braţul\nsă n-o lovească lumea, să n-o calce în picioare gloatele nă-\nvalnice de călători, care-și căutau îndârjit loc. Mi-a povestit\ncum se refugiase cu mătușile ei în Moldova. Părea destul de\nobișnuită, acum, cu infernul trenurilor aglomerate, întâr-\nziind prin gări ceasuri întregi, trăind permanent sub spai-\nma aeroplanelor inamice. M-a întrebat şi ea, cu multă de-\ncenţă, dacă vin de pe front. Vorbea foarte bine franţuzeşte\nşi conversaţia aceasta cu o copilă mă încânta.\nAproape de miezul nopții am coborât, după ce, cu o ju-\nmătate de ceas înainte, izbutii să-i scot bagajele din compar-\ntiment. l-am luat braţul și am dus-o într-un birou din gară,\nunde aveam un prieten funcționar. Mă temeam să o las sin-\ngură. Pe de altă parte, nu mă mai puteam ocupa de ea, căci\ndimineaţa trebuia să fiu la Bârlad. Am dat-o în grija priete-\nnului meu și i-am atras atenţia că la întoarcere o să-l întreb\nce-a făcut.\nCând ne-am despărțit și i-am urat noroc, ochii i s-au um-\nplut din nou de lacrimi. l-am mângâiat părul și apoi i-am\ntrecut palma pe obraz. Simțeam că tremură.\n— Și acum, mă lași să te sărut? am întrebat-o râzând.\nȘi-a ridicat ușor capul, privindu-mă drept în ochi. Parcă\nmi-ar fi întins buzele. Am sărutat-o pe obraz și, urându-i\nîncă o dată curaj și noroc, m-am întors în vagon...\nUitasem întâmplarea aceasta. Peste vreo săptămână, ple-\ncând din nou la lași, mi-am adus aminte în gară de Lena și\nam coborât să-mi întreb prietenul ce făcuse. Mi-a povestit\nzâmbind că, îndată după plecarea mea, fata alergase pe\nperon, pregătindu-se să aștepte sosirea trenului următor. N-a\ndormit toată noaptea și striga la fiecare tren care se oprea\nîn gară, trecând prin faţa vagoanelor: „Tante Emilie! Tante\nEmilie!...“ Spre dimineață acceptă să se întindă pe cana-",
  "peaua din birou, dormind cu capul pe o valiză pe care o\npăzise tot timpul cu foarte multă grijă. A doua zi, când\nprietenul meu pierduse nădejdea că va descoperi locuinţa\nrudelor fetei şi se întreba ce va face cu ea dacă mătuşa Emi-\nlia nu va sosi până seara, Lena se întoarse veselă în birou, la\nbraţul unui ofiţer tânăr, cu care vorbea în franțuzește. I-a\nspus că e vărul ei şi și-a suit bagajele într-o brișcă ofițe-\nrească. Am văzut cum îl sărută îndată ce vizitiul a dat bice\ncailor...\nAmănuntul acesta m-a făcut și pe mine să râd. Apoi m-am\nsuit în trenul de Iaşi şi am uitat de-a binelea întâmplarea. O\nsingură dată, după încheiera armistiţiului, întâlnindu-mă\ncu prietenul din gară, ne-am amintit amândoi de Lena,\nprintre alte aventuri şi întâmplări pe care le avusesem fie-\ncare. Prietenul meu a murit curând. Am aflat vestea morţii\nhui câteva luni în urmă.\nVenisem atunci la București, ca să recepţionez o serie de\nmateriale. Dezbrăcasem tocmai uniforma ofiţerească şi mă\nîntrebam pe ce cale să apuc. Eram prea bătrân ca să mă\nreîntorc în Franţa şi să-mi termin acolo ingineria. Și apoi,\nsfârșitul războiului — pe care eu îl făceam din primele luni\n— beţia victoriei, Unirea și tot ce a urmat după aceasta, mă\nschimbaseră mult. Rămăsese în mine setea de viaţă. Aveam\nnumai o singură dorinţă: să trăiesc, prin orice mijloc, să fiu\nbogat, liber, să fiu de capul meu măcar câţiva ani. Vărul\nmeu, băiatul unchiului care mă ajutase la studii, murise în\ntimpul războiului. În foarte scurt timp murise şi unchiul\nmeu şi am moștenit o avere destul de mare. Era atunci o\nvreme când puteai ușor să te îmbogățești. Am cumpărat\nterenuri în București, am făcut parte din mai multe comisii\ntehnice. Lucrurile astea nu au prea mare importanță. Ţi le\nspun totuși ca să-ţi dai seama că, puţin după 1921, ajunse-\nsem un om bogat, ambițios, Împlinisem 30 de ani, dar\naveam o experiență și mai mare decât vârsta mea. O expe-\nriență care mă apărase de foarte multe primejdii. In privin-\nţa femeilor și a dragostei eram poate un cinic. Nu iubisem\nniciodată. Legătura din timpul studenţiei fusese singura\nmea aventură sentimentală. Războiul mă lecuise și de ea,\nlecuindu-mă de orice fel de dragoste. Văzusem prea multe",
  "ca să mai cred în făgăduinţe, în cinste. Numai femeile urâte\nsunt cinstite, credeam eu. Pentru că până atunci nu întâlni-\nsem femeie frumoasă care să-mi placă și care să-mi reziste.\nȘi asta nu mi se întâmpla numai mie. Erau anii aceia, ime-\ndiat după sfârşitul războiului, când aproape jumătate din\noameni înnebuniseră, când orice îţi era permis, dacă aveai\nîndrăzneală și forță.\nLa București stăteam, de altfel, după 1920, destul de\npuţin. Petrecusem foarte mult timp în străinătate. Făceam\nmereu parte din numeroasele comisii și comitete care au\ndurat târziu după încheierea păcii. Credeam pe atunci că\nnu mi se potriveşte un alt fel de viaţă, că dobândisem, în\nsfârșit, libertatea şi fericirea pe care nici nu îndrăzneam să\nle visez în timpul studenţiei mele la Paris. Lipsind mereu\ndin ţară, păstram o legătură amoroasă atât timp cât îmi con-\nvenea. Puţini bărbaţi se pot lăuda cu un asemenea noroc.\nNu mă gândeam deloc să mă căsătoresc, deși eram invitat\nîn foarte multe familii numai în nădejdea acestui eveni-\nment.\nIn schimb, îmi plăcea să viu adesea într-o casă a cărei\ngazdă devenise de curând prietena mea. Era o femeie foar-\nte frumoasă și foarte uşoară, soţia unui deputat care îşi fă-\ncuse după război o avere considerabilă și fusese amestecat\n— și el, şi nevastă-sa — într-o serie de afaceri scandaloase. Era\nprin 1924, când eleganța şi desfrânarea Bucureștiului atin-\nsese culmi nemaipomenite. Prietena mea avea una din pri-\nmele case noi făcute în capitală, iar ceaiurile și cocktailurile\nei erau notorii. Imi plăcea să frecventez toate petrecerile\nacestea, pentru că întâlneam un tineret desfrânat, cu care\nmă înţelegeam de minune. Nu știu dacă dumneata îţi mai\naduci aminte de epoca aceea, a jazzului și a cocktailului,\ncând bântuia moda părului tuns „à la garçonne“ și rochiile\nse purtau scurte până deasupra genunchilor. Cred că nicio-\ndată tineretul n-a avut o libertate mai deșănțată ca atunci.\nIn acei ani, şi în anumite case, puteai să te culci cu orice\nfată cu care dansai insistent o noapte întreagă. Era, de\naltfel, stilul anilor acelora ca fetele să-și aleagă partenerii la\ndragoste cu aceeași francheţe cu care și-i alegeau la tenis.\nSe vorbea despre virginitate cu cinism, şi cu cât o fată era",
  "mai stricată, cu atât avea mai mult haz. În casa aceea am\nvăzut adesea fete foarte tinere întrecându-se să se îmbete\nmai repede și mai eficace.\nNu mai eram atât de tânăr pe atunci, dar mă amuzau\nnespus petrecerile acestea nesfârșite, unde se dansa frene-\ntic trei sferturi din noapte, până la extenuare. Majoritatea\ninvitaţilor erau mai tineri ca mine, căci soția deputatului își\nalegea prietenii exclusiv din tineret. Legătura noastră era\ncunoscută, cum erau, de altfel, toate colajele din cercurile\nacestea de îmbogățiţi de război, politicieni și afaceriști. O\nlegătură care mă încânta fără să mă obosească și pe care\neram silit uneori s-o plătesc prin mici servicii făcute prie-\ntenilor deputatului.\nIntr-o noapte stam rezemat de bar, odihnindu-mă în aș-\nteptarea unui nou dans, când prietena mea apare cu o\ntânără la braţ. Eram destul de ametit, dar mi-am dat totuși\nseama că figura aceea, fină, cu buzele mari și bine dese-\nnate, mi-este cunoscută.\n— Să-ţi prezint o pasăre rară, îmi spuse prietena mea în\nfranţuzește. (De altfel, în casa aceea aproape că nu se între-\nbuința altă limbă.) Să-ţi prezint pe Lena, ultima fecioară\ndin secolul XIX!\nInţelesei, după râsul ei spart, că a înghiţit foarte multe\ncocktailuri.\n— Sunt oare atât de bătrână? întrebă fata zâmbind.\n- Şi acesta e flirtul meu, mă prezentă prietena. C'est un\ntype épatant! adăugă ea la urechea tovarășei.\nO priveam cu multă atenție. Mi se părea că nu e deloc la\nlocul ei în casa aceasta, la această oră mai ales, atât de sobră\nși atât de serioasă cum arăta. Avea părul tuns scurt, băie-\nteşte, ca toate celelalte fete, dar coafura aceasta îi dădea, ei,\nun aer de studentă din romanele rusești, o făcea parcă și\nmai pură, căci îi lumina fruntea aproape artificial.\n— Mi se pare că ne cunoaștem de undeva, spusei, încer-\ncând să-mi aduc aminte când văzusem întâia oară buzele și\nochii aceia.\nClăuină din cap, zâmbind.\n— Accept foarte puține invitații, spuse ea în românește.\nApoi adăugă, cu un accent ironic, exagerat: ...dans le monde...",
  "— Şi cu toate acestea, până și numele dumitale mi se pare\ncunoscut, stăruii eu.\nÎn acea clipă mi-am amintit scena din tren, cu 7-8 ani în\nurmă. l-am povestit-o, și de la cele dintâi cuvinte roși brusc,\nfoarte încurcată. Am avut impresia că și ea mă recunoscuse,\nvăzându-mă, dar evitase să se trădeze. Nădăjduise, poate, că\nnu voi reuși să-mi reamintesc. S-a prefăcut apoi că mă pri-\nvește cu atenţie, închizând puţin pleoapele, ca și când s-ar\nfi trudit să-și amintească. In cele din urmă și-a reamintit.\n— Ce s-a întâmplat după plecarea mea? întrebai.\n— Nimic extraordinar, vorbi ea zâmbind. A doua zi, pe la\nprânz, a sosit și ante Emilie, îngrozită...\nAm tresărit și am privit-o în ochi. Mi-a suportat privirea\nliniștită. Vorbise cu mult calm.\n— Eşti sigură că mătușa dumitale a venit să te ia? întrebai.\n— Foarte sigură. Dar de ce întrebi?\n— Mi s-a spus că ai plecat cu un ofiţer tânăr, un văr de-al\ndumitale, adăugai eu zâmbind.\nȘi-o privii iarăși, adânc, în ochi. Nu observai nimic, nici\no ezitare. Doar faţa i se făcuse mai palidă, dar nu eram si-\ngur. Eu băusem destul de mult în noaptea aceea, și în bar\nera o lumină destul de mată.\n— N-am nici un văr, spuse, și mai ales nici un văr ofițer,\nadăugă subliniind ironică formula.\nIncepui să râd. Băgai de seamă că râsul meu o irită. Mă\nîntrebă din nou, puţin turburată.\n— Ce te face să nu mă crezi?\n- Faptul că prietenul meu din gară mi-a mărturisit cum\nai apărut a doua zi la braţul unui tânăr ofițer, care ţi-a urcat\nbagajele într-o trăsură, și cum, îndată ce a pornit trăsura,\ntânărul ofițer a început să te sărute...\nSe făcu foarte palidă. De astă dată observai foarte bine\npaloarea ei, și întâmplarea începu cu adevărat să mă\namuze.\n— Prietenul dumitale este un impertinent, spuse și vru să\nplece.\nO apucai de mână.\n- Era, săracul, căci a murit de mult.\n— Dumnezeu să-l ierte atunci, spuse ea.",
  "Mi se păru totuși că era, acum, mai liniștită. Se reîntoar-\nse lângă mine și schimbă brusc vorba. Mă întrebă ce am\nfăcut după război.\nIncepea să-și amintească tot ce-i spusesem atunci, în\ntren, despre luptele la care luasem parte pe frontul francez.\n— Dar dumneata? o întrebai. Ce-ai mai făcut de atunci?\n— Am crescut, răspunse ea simplu.\n— Și te-ai făcut frumoasă, adăugai eu, privind-o Cu O oare-\ncare îndrăzneală, cum obișnuiam să mă port cu orice fe-\nmeie care îmi plăcea. (Îmi ierţi toate aceste penibile amă-\nnunte de care mi-e rușine, dar vreau să-ţi redau măcar în\nparte superficialitatea și vulgaritatea existenţei mele de\natunci).\nEa tăcu câteva clipe, suportându-mi iarăși, de astă dată\ncu ironie, privirile.\n— Să nu te audă Clody, şopti ea, zâmbind.\nClody era numele prietenei mele. Mă surprinse curajul\nei și încruntai sprâncenele, ca și cum n-aș fi înţeles aluzia.\n(Îţi atrag mereu atenţia: nu uita că pozam într-un bărbat\nobosit de succese, de femei. Și apoi, atmosfera toată te în-\ndemnă la mască ieftină și vulgaritate). Mă intriga puţin fap-\ntul că o fată atât de deosebită de celelalte este totuși atât de\nbine informată în tot ce privea cancanurile capitalei.\n— Ce vrei să spui cu asta? o întrebai.\n— Ştii prea bine că prietenei noastre nu-i plac fetele fru-\nmoase, vorbi râzând. Și nici mie nu-mi plac, adăugă.\nApoi trecu în altă odaie. Rămăsesei lângă bar, mirat.\nCând se apropie Clody de mine o întrebai.\n— Cine e fata asta?\n— Un mister, exclamă ea, ameţită. Un foarte mare mister!\n— Exagerezi! spusei zâmbind.\nBiata femeie era însă extrem de amețită. Începea să mă\ndezguste indiscreţia ei. Căci îmi cerea, acolo, cu atâtea pe-\nrechi lângă noi, să o sărut. Refuzai, din plictiseală. Clody\nîncepu să se roage, să se lamenteze. Tinerii făceau un haz\nnespus. Socoteau scena aceasta penibilă ca un lucru foarte\ninteligent și original. Și, cu cât Clody stăruia, cu atât rezis-\ntența mea era mai încăpăţânată. In câteva minute, barul era\nticsit. Se îngrămădiseră toți să ne vadă. Eu nu-mi pierdusem",
  "calmul, deși eram plictisit şi scârbit de tot ce se întâmpla. A-\nprinsei o țigară și mă rezemai mai cinic de bar. Clody înce-\npu să plângă. Scena devenea penibilă și pentru ceilalți. Râ-\ndeau acum mai mult din inerție, dar se priveau jenaţi unii\npe alții.\n— Sărut-o, domnule! auzii un glas aspru de femeie.\nLa capătul celălalt al ușii apăruse Lena; ochii îi strălu-\nceau de indignare și fața i se făcuse extrem de palidă.\n- Lena, ma bonne amie, ma seule amie! exclamă Clody,\nsuspinând. (ți închipui ce îngrozitor era spectacolul acesta!).\n— Dacă poruncești dumneata... spusei eu, zâmbind.\nO luai în braţe și, cu tot dezgustul răsuflării ei alcooli-\nzate, o sărutai lung pe buze. Toţi începură să bată din pal-\nme. Clody continua să plângă în hohote. Privii din nou spre\nușă. Lena rămăsese acolo, dârză.\n— Acum să-mi dai voie să te sărut și pe dumneata, spusei\napropiindu-mă. Recompensă, adăugai în șoaptă, ca să nu\nmă audă prietena.\nDar nu îndrăznii s-o cuprind în braţe, nici să mă apropii\nprea mult de ea. Fata mă strivise cu privirile ei disprețuitoa-\nre, înghețate. Își mușcă buzele și se întoarse brusc. Auzii\njazzul începând un tango la modă. Și o văzui, în clipa urmă-\ntoare, înlănţuită în braţele unui necunoscut, dansând. Am\nrămas acolo, fără s-o pierd din ochi. Ii întâlneam câteodată\nprivirile, dar parcă nu mă vedea, atât era de absentă.\nAm întrebat pe vecinul meu:\n— Cine e?\n- O prietenă de a lui Clody, îmi răspunse.",
  "XI\nN-aș fi dat, poate, nici o atenţie acestei întâmplări, dacă\nnu mi-aş fi amintit din nou, a doua zi, întâlnirea din tren.\nTrecuseră de atunci vreo 7-8 ani, și multe episoade, foarte\nmulți oameni cunoscuţi în Moldova începură să mi se ștear-\ngă din minte. E curios totuși cât de bine îmi aminteam amă-\nnuntele acelei întâlniri. Capul acela de copilă, parfumul\npărului ei, coperta romanului pe care-l citea, accentul său\nfranțuzesc atât de corect, toate acestea se păstrează intacte\nși îmi năvăleau acum din nou, cu precizie, în minte. Nu pot\nspune că mă atrăgea prea mult fata pe care o întâlnisem în\ncasa prietenei mele. Era foarte frumoasă, dar avea una din\nacele frumuseți pe care le descoperi abia în urmă; ceea ce\nte izbea în chip deosebit în Lena era distincţia trăsăturilor\nsale, puritatea privirilor. N-avea figura aceea drăguță și co-\nmună pe care o întâlneşti pretutindeni în saloanele bucu-\nreștene. Dar această distincţie nu mi-ar fi reținut prea mult\natenția; eram, pe atunci, destul de prins de alte legături și\napoi, în general, nu-mi plăceau femeile distinse; aveam o\nvagă bănuială că sunt pedante sau solemne, și cu virtuțile\nacestea nu mă împăcam deloc.\nAm întrebat-o pe Clody cine era prietena pe care mi-o\nprezentase ca pe-o „pasăre rară“.\n— O fată foarte inteligentă, mi-a răspuns.\nApoi mi-a povestit că Lena trăia până în ultimul timp cu\ndouă mătuși bătrâne și maniace şi că abia de curând a avut\ncurajul să plece din casa lor și să se mute cu o prietenă arhi-\ntectă. Mi-a spus o sumă de lucruri amuzante despre mătu-\nşile ei, care o întovărășeau pretutindeni, chiar atunci când\nse ducea în străinătate. Lena studiase câtăva vreme în Elve-\nţia. Nu prea știa bine să-mi spună ce studiase: muzică, dans,",
  "euritmie, cam așa ceva. În orice caz, era foarte originală și\nfoarte inteligentă.\n— Dar de ce mă întrebi? se miră Clody, după ce-mi vorbi-\nse aproape jumătate de ceas.\n— Mi s-a părut impertinentă, i-am răspuns.\nEram totuși încurcat de întrebare. Nu prea obișnuiam să\nmă interesez de invitaţii ei. Am început atunci să vorbesc\ndespre altceva, deşi îmi revenea mereu în minte imaginea\nLenei, spunându-mi: „N-am nici un văr“... Mă gândeam:\npoate m-a mințit prietenul acela din gară. Dar era absurd;\nn-avea nici un motiv s-o facă. Târziu, Clody observă totuși\ncă eram preocupat, absent, și mă întrebă ce am. Inventai\nun motiv oarecare; i-am spus, pare-mi-se, că treburile mă\nsilesc să plec din București mai curând decât aș fi vrut eu.\nAm întâlnit-o peste câteva zile, tot la Clody. Mi s-a părut\nexcesiv de rezervată față de mine, aproape rigidă. De altfel,\nmă evita, îmi răspundea cât se poate mai sec, aproape\nobraznic. Totuși, n-avu curajul să-mi refuze un dans. Ţin\nminte foarte bine, un tango, Always, care era la modă pe\natunci, prin 1924. Mi-am dat seama că dansa foarte corect,\ndar simțeam că apropierea mea o turbura, o neliniștea.\nAsta mă măgulea. Avusesem la început impresia că Lena\nmă disprețuiește și, cum eram foarte orgolios, îmi făcea o\nnespusă plăcere intimidarea aceasta în aproapierea mea.\nAm condus-o la bar. A cerut o limonadă. Am insistat să ia\naltceva; toate celelalte fete erau cu păhăruțele de cocktail\nîn mână.\n— Nu beau niciodată alcool, mi-a răspuns.\n— Nici când iubeşti? am întrebat-o eu, destul de stupid,\nde altfel.\nM-a privit dispreţuitoare și a zâmbit. (Cât de bine îmi\naduc aminte de tot ce a urmat!)\n— Probabil că asta e prima etapă, îmi spuse.\nNu înţelegeam şi am întrebat-o:\n— Ce fel de etapă?\n— Cred că asta îi spui oricărei femei căreia încerci să-i\nfaci curte.\n— In primul rând că nu încerc deloc să-ţi fac curte, am\nrăspuns, cu unul din zâmbetele mele placide, de care eram",
  "mândru. (Te rog să mă ierți, dar nu vreau să-ți ascund nici\no nuanţă din vulgaritatea mea prețioasă.)\n— Sunt fericită să o aflu, mi-a spus zâmbind. Cu atât mai\nmult cu cât nici dumneata nu ești „genul“ meu de bărbat.\n— Bănuiam asta, am adăugat eu. Dumneata ai o aplecare\nspecială pentru verii ofițeri...\nA tăcut câteva clipe, sorbind încet, fără să mă privească,\ndin paharul cu limonadă. Părea că se gândește. Atunci a\napărut lângă noi Clody și ne-a surprins tăcând. Cred că asta\na neliniștit-o, căci mi-a luat braţul, silindu-mă să o invit la\ndans. A urmat o mică scenă de gelozie, care m-a plictisit și\nmai mult. Când am izbutit să rămân din nou singur, Lena\nse afla într-un alt grup, discutând foarte agitată. M-am pre-\nfăcut că n-o bag în seamă și am început să mă plimb prin\nodăi, absent. Intâlneam peste tot aceleași perechi deșănţate\nși, pentru întâia oară, spectacolul acesta mi s-a părut peni-\nbil. Toţi tinerii aceia semănau între ei, toate fetele aveau\nacelași râs obscen, toți băieții aceleași gesturi de marionete.\nM-am plictisit așa încă vreun ceas, apoi am pretextat o întâl-\nnire de afaceri la un club și am plecat. Când i-am spus bună\nseara, Lena m-a privit mirată și un imperceptibil zâmbet\nironic i-a înflorit fața. Mi s-a părut nespus de frumoasă\natunci.\n— Mă plictisesc, i-am șoptit apropiindu-mi capul de al ei.\n— lată primul dumitale cuvânt inteligent, mi-a răspuns\nzâmbind. La revedere! a adăugat, întinzându-mi franc mâna.\nAm observat că are o mână extraordinar de palidă, cu\ndegetele lungi și fine și cu un inel cu o piatră mare, albas-\ntră, care i se potrivea de minune.\n— Nu cred că ne vom mai vedea curând, i-am spus săru-\ntându-i mâna. Peste câteva zile plec din nou în Franța.\n— Și ce spune Clody?\nAm zâmbit cu acel aer de superioritate pe care îl au de\nobicei bărbaţii când li se amintesc succesele de dragoste.\n— Se resemnează! i-am răspuns eu tot în șoaptă.\n— Rău face...\nAm avut iarăși impresia că e impertinentă. Gura ei mare,\nfoarte roșie, mi s-a părut atunci uluitoare. Cum de n-am ob-\nservat până acum? mă întrebam...",
  "Peste vreo zece zile mă aflam, într-adevăr, în tren, spre\nMilano. Uitasem toate aceste întâmplări și-mi petreceam\ntimpul în compartimentul meu, citind. Am ajuns la graniță\npe seară. Rămăsesem numai câţiva călători și așteptam plic-\ntisiți să se termine formalităţile și să trecem în Iugoslavia.\nCând a pornit trenul și s-a anunţat masa, mi-am luat cartea,\nun roman de Georges Duhamel, și m-am dus în vagonul\nrestaurant. Nu erau decât foarte puţine locuri ocupate. M-am\nașezat la o masă, singur, și am început să citesc. Dar n-au\ntrecut câteva minute și am avut deodată impresia că mă pri-\nvește cineva. Lena venea și ea, îmbrăcată cu o haină simplă\nde călătorie, cu o carte sub braţ. Când m-a zărit, s-a făcut\npalidă și a izbutit anevoie să zâmbească. Destul de curios,\nîntâlnirea m-a turburat și pe mine. M-am ridicat și i-am\nsărutat mâna, invitând-o să se așeze la masa mea. Și-a recă-\npătat repede stăpânirea de sine. A ridicat cartea pe care o\nlăsasem și a privit, cu o prefăcută mirare, titlul.\n— Dar dumneata ai preocupări extraordinare! a excla-\nmat ea.\nAm început să râd. Era o ironie exagerată, care o tră-\ndase. Incepea să mă amuze fata aceasta, căreia îi intrase în\ncap că sunt un donjuan vulgar sau un simplu om de afaceri.\nAm comandat masa și mi-am rezemat bărbia în mâini, pri-\nvind-o fix.\n— Asta e probabil etapa a doua, spuse ea, zâmbind. Clo-\nroformizarea victimei...\n— Probabil că dumneata ai citit prea multă literatură\nproastă, am observat eu, continuând s-o privesc. Nu cumva\nvolumul acesta e un roman de Dekobra?\nȘi am întins mâna, să i-l iau. Dar în aceeași clipă, Lena a\nvoit să-l scoată de sub poșetă, unde îl pusese, și mâinile\nnoastre s-au întâlnit.\nEa și-a retras-o tot atât de brusc pe cât o întinsese. E ade-\nvărat, am simţit și eu o nelămurită emotie în clipa atingerii.\nDar am putut totuși să iau volumul și să-l răsfoiesc. Era o\ncarte de versuri germane.\n— Nu bănuiam că-ţi plac poeziile, m-am mirat eu.\n— Spune drept, începu ea, nu bănuiai că știu nemţește,\nnu-i așa? Dumitale nu-ți plac nemții...",
  "— E-adevărat, nu pot să-i sufăr...\n— Eu am stat mult la Zurich, spuse, și-și luă cartea.\n— De ce tocmai la Zurich? întrebai.\n— Am încercat să studiez ceva, dar m-am lăsat...\n— De ce? întrebai din nou, curios.\n— N-am nici un fel de talent. La o anumită vârstă, adăugă\nzâmbind, fetele se visează artiste. Așa m-am visat și eu un\ntimp. Dar am văzut că nu merge și m-am lăsat...\n— Mieux vaut tard..., începui eu, dar faţa ei se lumină\ndeodată de atâta ironie, încât mi-a fost ruşine că am citat un\nproverb atât de banal. Mă simţii intimidat, ca în faţa profe-\nsorilor mei, pe vremuri, când spuneam vreo prostie.\n— Și acum ce ai de gând să faci? încercai eu să schimb\nvorba.\n- Deocamdată mă întorc la Zărich pentru câteva luni.\nPoate îmi descopăr vreun talent, vreo meserie...\n— Dar dumneata ești femeie, subliniai eu, de ce vrei nea-\npărat să ai o meserie? N-ai decât să te măriți.\n— Și să fac copii, completă ea zâmbind. Este și asta o me-\nserie, recunosc. Dar bănuiesc că n-am nici o vocaţie pentru\nea. Vreau să fiu liberă. Mi-am cucerit destul de greu liber-\ntatea, crede-mă, adăugă trist. Am îngropat prea mulți ani...\nIncepui să râd și veselia mea creştea cu cât creştea mira-\nrea pe fața ei.\n— Dar ce-aș mai putea spune eu, vorbii, după ce am pier-\ndut cinci ani de studii cu o meserie care nu-mi plăcea și am\npierdut patru ani într-un război? Ai să mă crezi foarte bă-\ntrân...\n— Nu e vorba de asta, spuse ea calm. Războiul e un des-\ntin, pentru bărbați, cel puțin. Căsătoria și celelalte, un obi-\ncei. Il învață numai cine nu-și propune altceva...\nAm sfârşit masa, discutând cu destulă însufletire o serie\nde lucruri, frivole și solemne în același timp. Am observat\ncă nu s-a atins de paharul cu vin pe care i-l turnasem.\n— Incă nu iubeşti, spusei în glumă, arătându-l.\nNu-mi răspunse imediat. Mă privi numai mirată și simții\ndin nou lumina aceea ironică aprinzându.-i-se în ochi.\n— E straniu cum te obsedează vocaţia dumitale de curte-\nnitor, observă ea târziu, și cu toate acestea mi-am dat seama",
  "că poți fi destul de serios. Dar probabil ţii cu tot dinadinsul\nsă te subevaluezi... Păcat!...\nNe-am ridicat râzând de la masă. Ea călătorea în clasa a\nIl-a, eu aveam cușetă în salonul de dormit. Dar am rămas\nde vorbă încă mult timp pe culoar. Târziu mi-a urat noapte\nbună și s-a dus să se culce. Era singură în compartiment.\nA doua zi dimineaţa am întâlnit-o în vagonul restaurant.\nNu părea deloc obosită, după o noapte petrecută pe cana-\npea.\nNe-am așezat la aceeași masă. Am întrebat-o dacă se\nopreşte mai mult timp la Veneţia. Eu nu eram hotărât ce o\nsă fac. Așteptam să aflu întâi gândul ei.\n— Veneţia e foarte tristă iarna, răspunse ea.\nApoi am vorbit de altceva. Când ne-am reîntors în va-\ngon, i-am cerut voie să mai rămân puţin de vorbă în com-\npartimentul ei. A primit, dar am înţeles că nu-i făcea prea\nmare plăcere prezența mea acolo. Ar fi voit să rămână sin-\ngură, să viseze privind pe fereastră, sau să citească? Nu știu.\nIn compartiment mai erau câteva persoane, câţiva sârbi. O\nstânjenea, poate, prezența lor. M-am retras cât am putut de\nrepede.\nLa graniţa italiană am rămas din nou aproape singuri.\nAm întâlnit-o pe coridor. M-a oprit zâmbind.\n— \"Ţineam de aseară să te întreb un lucru, îmi spuse, dar\nte rog să nu te superi. Voiam să te întreb, adăugă ea neținând\nîn seamă exclamaţia mea, cum de te împaci cu Clody?...\nAm roşit brusc. N-aveam nici un fel de scrupule în ceea\nce privea această legătură — cunoscută, de altfel, de foarte\nmultă lume — dar întrebarea mă surprinsese.\n— E fată foarte bună, bâiguii eu.\n— Ştiu asta, mă întrerupse cu oarecare nervozitate. Cum\nde accepți dumneata să-ţi împarţi dragostea cu altul?\n- Nu e vorba exact de dragoste, spusei recăpătându-mi\ncalmul. Mai mult o camaraderie şi... celelalte.\n— Chiar așa fiind, tot împarți ceva, nu? Asta nu te umi-\nlește? Cred că e destul de penibil rolul de amant...\nZâmbii. Aș fi vrut să adaug: în orice caz, nu atât de pe-\nnibil ca rolul soţului.",
  "— Știu la ce te gândești, îmi interpretă ea zâmbetul. Dar\nasta nu scuză nimic. Evident, nu scuză un bărbat, adăugă\nsubliniind cuvântul. Scuză numai un donjuan de cea mai\nproastă calitate.\n— Cei de calitate superioară cum procedează în aseme-\nnea împrejurări? întrebai eu, silindu-mă să fiu cât mai\nironic.\n— Își duc iubita la moarte sau la deznădejde şi călugărie,\ndar n-o împart cu nimeni. De altfel, adevăratul Don Juan\nnu a fost celebru prin numărul amorurilor sale, ci prin nu-\nmărul iubitelor care au murit pentru el...\n— Mi se pare foarte curioasă teoria dumitale, am între-\nrupt-o râzând. Cu alte cuvinte, sunt de disprețuit oamenii\ncare se mulțumesc să împartă o femeie cu un al doilea,\nacordându-i viața, și merită laudă acei amanți care confiscă\no femeie exclusiv pentru ei, câteva săptămâni, și apoi o\nzvârl în moarte...\n— În „ghearele morţii“ era mai conform cu fraza dumi-\ntale indignată, observă Lena. Dar eu n-am spus asta; n-am\nspus că un donjuan merită sau nu laude. i-am amintit nu-\nmai că iubirea unui donjuan are, totuși, ceva absolut în ea...\n— Poate, acceptai eu, dar se termină, cum spuneai, cu\nmoartea...\n— Asta n-are nici o importanță, mă întrerupse ea brutal.\nUna fără alta nu merge. Și apoi, ce vrei, să cunoşti pe Don\nJuan și apoi să continui a trăi și a face copii... Nu se poate...\nSau, atunci, te mulțumeşti cu mai puțin...\nNu-și termină fraza. Își fixă, însă, fără voie, privirile ei\nasupră-mi, cu un foarte ușor zâmbet. Mă amuza mult discu-\nţia; de obicei, nu prea vorbeam cu femeile despre dragoste\nsau, în orice caz, nu vorbeam serios. Mi se părea că fata\naceasta severă încearcă să-mi dea lecţii. Era, într-adevăr,\namuzant.\n- Cu mai puțin, cu oameni de felul meu, adică, încercai\neu să râd.\n— Da, spuse ea cu multă simplitate.\nCâteva clipe de tăcere, în care timp ne priveam zâmbind\"\namândoi. Apoi continuă:",
  "— Pe Clody o înţeleg, ea n-are nevoie de Don Juan. Ea\nare nevoie numai de amanți.\nMi s-a părut că subliniază cu prea multă brutalitate ulti-\nmul cuvânt. Voia poate să mă facă gelos, să mă umilească?\n— Şii, de altfel, că nu ești singurul? mă întrebă senină.\nClody te folosește. De altfel, tot ea te-a cucerit, nu-i așa?\nIncepu să râdă.\n— lartă-mă că-ți spun toate acestea, se corectă ea repede,\nstăpânindu-și râsul. Dar sunt convinsă că nici dumneata nu\ncrezi în succesele bărbaţilor. În afară de ale lui Don Juan,\nse înţelege. Ceilalți sunt folosiți după temperament. O înţe-\nleg foarte bine pe Clody. Ea vrea să se amuze. Și e, într-adevăr,\no fată adorabilă... Te înţeleg mai greu pe dumneata, însă...\n— Ce vrei să spui exact? întrebai nervos. Amor etern, ex-\nclusivitate, moarte, n-am mai auzit asemenea cuvinte dina-\ninte de război.\nÎmi amintii în acea clipă ce-mi spusese Clody despre\nprietena ei: ultima fecioară a secolului XIX. Într-adevăr, se\npotriveau atât de puţin ideile acestea medievale cu viața în\ncare trăiam, cu mediul unde o cunoscusem pe Lena, chiar\ncu dorul ei de libertate și autonomie.\n— Cred că nici atunci nu le-ai auzit bine, spuse Lena zâm-\nbind.\nApoi găsi un prilej oarecare și se retrase în comparti-\nmentul ei.\nSeara ne-am întâlnit la Veneţia, pe peron. Am avut im-\npresia că mă evitase tot timpul, poate ca să nu aflu dacă\nrămâne la Veneţia. Dar am zărit-o coborându-și bagajele și\nm-am prefăcut mirat.\n— Spuneai că Veneţia e tristă iarna, i-am amintit zâm-\nbind.\n— De obicei e tristă, spuse ea.\nAm întrebat-o ce hotel alege. Cunoștea unul, modest,\nalături de gară. l-am propus să vină pe Gran Canale, dar a\nînceput să râdă. Mi-am dat seama că am făcut o gafă. M-am\nroșit și i-am cerut voie să viu și eu la același hotel. Cunoș-\nteam destul de bine Veneţia de după război și voiam să i-o\narăt. Am plecat tăcuţi. Nu era prea frig, dar cerul se poso-",
  "morâse și începuse să bată vântul. Și-a pus pardesiul îndată\nce am ieșit din gară. Hotelul era foarte aproape. Mergeam\nunul lângă altul, continuând să tăcem, fără să ne privim.\nAm înţeles, din felul cum s-a adresat portarului, că ar fi pre-\nferat să nu aibă camera alături de a mea. Am cerut atunci\neu o cameră mai mare. Apoi ne-am despărțit. Când am ră-\nmas singur în camera mea, mi-a fost ciudă că am ales acest\nhotel. Era destul de mediocru și singurătatea îl făcea și mai\ndeprimant. În același timp, mi-era ciudă că ţinusem atât de\nmult să fiu alături de Lena. Nu-mi era teamă de nimic, dar\nnici nu doream să se întâmple ceva. Bănuiam că o aseme-\nnea femeie n-ar fi deloc comodă. Și apoi, aerele ei de supe-\nrioritate... M-am schimbat și am plecat să mănânc într-un\nrestaurant din centru. Cu prilejul acesta, îi dovedeam că nu\ntin deloc să fim împreună, că alesesem același hotel numai\npentru a fi de folos unei compatrioate, dar că nimic mai\nmult nu se va întâmpla.\nDupă ce am mâncat, am ieșit să iau o cafea la „Florian“.\nTârziu, pe la 1l, m-am îndreptat spre hotel. Traversând\nPiazza San Marco, cu desăvârşire goală iarna, am zărit silue-\nta Lenei. Se plimba liniștită, cu capul pe sus. M-a năpădit o\nbucurie nespusă; parcă i-aș fi simţit lipsa în tot timpul pe\ncare-l petrecusem singur. l-am strâns mâna mai călduros\ndecât ar fi fost îngăduit și ea m-a privit mirată.\n— Mergeai acasă? am întrebat-o.\nClătină din cap. Îmi răspunse că preferă să se plimbe, îi\nplace Piazza la ora aceasta târzie. l-am cerut voie să o înso-\ntesc și i-am luat brațul. Am tresărit amândoi. M-a întrebat\ncând am fost pentru prima dată la Veneţia. Am început să\nrâd; trecuseră vreo cincisprezece ani de atunci. Și-a întors\ncapul ca și cum ar fi vrut să mă privească mai bine.\n— Da, prin 1909, am repetat. Plecam în Franţa, la studii.\n— Fantastic, exclamă ea.\n— De ce?\n— Mi se pare așa de curios... Dumneata ești tânăr, ești, în\norice caz, destul de tânăr ca să-ţi pot interzice să-mi faci\ncurte fără să te superi și, cu toate acestea, ai cunoscut o\nlume de care mi se pare că ne desparte cea mai adâncă pră-",
  "pastie. Îți mai aduci aminte cum se îmbrăcau femeile pe\natunci?\n— Imi aduc aminte foarte bine, spusei zâmbind.\n— Cred că aveau rochiile lungi, cu franjuri, și pălării\nenorme, încărcate cu flori, și mănuși de mătase neagră pâ-\nnă la coate... Și apoi citeau pe Paul Bourget... Ai iubit pe\nvreuna?\n— N-am iubit niciodată. Am cunoscut însă destule femei.\nNu-mi dau seama ce s-a întâmplat cu ele, unde au dispărut,\nașa deodată, brusc...\n— Au îmbătrânit, vorbi ea melancolic.\n— Nu cred că e asta, mă apărai eu, căci nu vroiam deloc\nsă par bătrân cu cei 35 de ani ai mei. Dar s-au schimbat sau\npoate au murit în timpul războiului... Nu cred că moartea\ns-a mulțumit să secere numai pe fronturi, printre bărbați.\nProbabil că au fost îngropate de vii, atunci, milioane de fe-\nmei...\nN-a răspuns; s-a mulțumit să mă privească încă o dată,\napoi am continuat să ne plimbăm îndreptându-ne spre de-\nbarcader.\n— Mi-e frig, spuse ea deodată.\nȘi am simțit cum se ghemuiește lângă mine, fără să-și\ndea seama. Am avut atunci sentimentul că femeia aceasta\nnu-mi mai poate rezista. Nu știu cât de mult m-am bucurat.\nFram obișnuit să ghicesc clipa aceasta în prezența unei\nfemei și știam că era destul, atunci, un simplu gest ca să mi\nse dea. Am grăbit pasul, continuând amândoi să tăcem. N-\nam mai avut răbdare să aștept vaporul și am făcut semn\nunei bărci cu motor. Ne-am așezat unul lângă altul, concen-\ntraţi, fără să ne privim. In câteva minute am ajuns în fața\ngării. Am ajutat-o să sară pe punte, i-am luat brațul și am in-\ntrat fără să ne spunem un singur cuvânt. Am cerut portaru-\nlui cheile. Ea privea vag înainte, absentă; îmi dădeam foarte\nbine seama că nu înţelege ce se întâmplă cu ea, dar că îi va\nfi peste putinţă să se apere. Orice femeie trece prin aseme-\nnea risipiri cloroformizate, când primul venit o poate avea,\nfără eforturi aproape. Lena urcă scările, rezemându-se ușor\nde braţul meu. Mă întrebam atunci, foarte calm, în ce ca-\nmeră să intru: la ea sau la mine? Dar îmi spuneam: e mai",
  "bine la ea, pentru că mă voi putea retrage atunci când aș\nvrea eu...\nÎmi aduc foarte bine aminte scena. Am aprins lampa și\nam ajutat-o să se dezbrace. Parcă începea să se turbure, pri-\nvindu-mă fix în ochi. Oare încă nu înțelegea? Ispitit mai\nmult de curiozitate să înțeleg ce se va întâmpla cu ea, m-am\napropiat, am cuprins-o încet în brațe și am sărutat-o pe\nbuze. Nu știa sau nu putea să sărute. Cred că așa aș fi simţit\ndacă, în noaptea aceea din gară, cu șapte ani în urmă, aș fi\nsărutat-o pe gură. Era, cu adevărat, un copil. Descoperirea\nasta mi-a biciuit orgoliul. Mi-am amintit atunci părerile ei\ndespre dragoste, despre Don Juan. Eram tot atât de calm și\nde lucid ca în clipa când am auzit-o șoptind: „Mi-e frig!“ și\nam înţeles că va fi a mea. Eram ispitit chiar să fiu ironic, să-i\nspun că nu știe să sărute sau o stupiditate asemănătoare.\nDar m-am stăpânit, mulțumindu-mă s-o sărut, dezbrăcând-o.\nNu izbutea să se trezească. Rezista mai mult printr-o inerție\ndesăvâșită.\nPeste vreun ceas am aprins lampa și am început să mă\nîmbrac, uluit. Fusese, într-adevăr, fecioară; nici o mângâie-\nre nu-i turburase oboseala sa înghețată. Continua și acum\nsă mă privească, mirată, cu ochii ei mari arşi şi nelămuriți.\nNu știam cum aș putea să mă retrag, fără s-o jignesc. Ince-\npea să-mi fie somn, și prezenţa ei era greu de suportat.\nTrebuia să spun ceva, ca să rup tăcerea. l-am luat mâna\nşi i-am sărutat-o...\n— La ce te gândești? o întrebai.\nSe luptă multă vreme ca să scoată un cuvânt.\n— Am impresia că s-a mai întâmplat o dată asta, șopti ea\nrespirând anevoie, și nu pot să-mi amintesc.\n— Fii fără grijă, o întrerupsei eu vulgar. Nu ți s-a putut\nîntâmpla...\nMă privi iarăși în ochi, concentrată. Făcea parcă eforturi\npenibile ca să-și dea seama ce se întâmplă cu ea, unde se\naflă. Deodată roși cumplit și privi înspăimântată în odaie. A\nînţeles ceva, a ghicit mai mult? Nu știu nici eu prea bine. Mi\ns-a făcut milă de ea și, cum sentimentul acesta îmi era cu\nneputinţă de suportat, am sărutat-o pe frunte și am ieșit în\nvârful picioarelor din odaie.",
  "XII\nA doua zi de dimineață m-am trezit mahmur. Afară era,\nparcă, și mai mohorât. Vântul se înteţise. Incepeam să re-\ngret întâmplarea din noaptea trecută. Mi se părea cu desă-\nvârșire fără sens; îmi crea o serie de plictiseli la care nu mă\ngândisem. Poate că va trebui să-mi prelungesc șederea la\nVeneţia, îmi spuneam, și asta îmi încurca socotelile. Aș fi\nputut pleca, firește, dar nu mă înduram; fata aceasta, pe\ncare o avusesem, nu cunoscuse dragostea în brațele mele,\naproape că nu mă simţise. Orgoliul meu sângera. Nu voiam\ns-o părăsesc înainte de a mă cunoaște cu adevărat. Imi plă-\ncea să renunţ la o femeie numai după ce eram încredințat\ncă mă va regreta. Incercam s-o fac fericită în sensul concret,\nfiziologic, al cuvântului, numai pentru a satisface orgoliul\nmeu și aveam o stupidă încântare aflând, mai târziu, că\nfemeia pe care o iubisem și o părăsisem suferă, că este ne-\nfericită... Și apoi, evident, era Clody. Aș fi putut renunţa cu\ndestulă ușurință la legătura asta. Dar ruptura, într-un ase-\nmenea moment, în urma întâlnirii cu Lena, ar fi fost deza-\ngreabilă. N-aș mai fi putut frecventa casa aceea, unde mă\namuzam bine şi aveam o sumă de prieteni. Obișnuiam,\npână atunci, să-mi pregătesc astfel despărţirea, încât să nu\nrup definitiv relațiile. Mărturisesc că eram, înainte de toate,\nun om comod...\nTrebuia totuși să iau o hotărâre. M-am îmbrăcat cu mul-\ntă atenţie și am bătut la ușa ei. I-am auzit glasul, obosit, în-\ntrebând cine este. Apoi a deschis. I-am cerut voie să aprind\nO țigară și să mă așez pe scaun.\n— Ai vreun plan pentru astăzi? o întrebai.\n— Nimic precis, vorbi ea, palidă.\nO privii. Nu dormise, desigur, toată noaptea. Cearcănele\ninsomniei acesteia mă mustrau și, în același timp, îmi para-",
  "lizau orice iniţiativă. Fumam. Mi s-a părut că ea își caută\ninsistent pălăria.\n— Îmi dai voie să te însoțesc? o întrebai.\n— De ce nu?\nNu mă încuraja deloc tonul ei. Am zâmbit totuși, pentru\ncă nu știam ce aș fi putut face altceva. Apoi am ieșit împre-\nună, tăcuți, am predat portarului cheile, ca şi cum am fi fost\ndoi străini, și am pornit pe strada principală spre Piaţă.\n— Într-adevăr că e tristă Veneţia iarna, spusei eu.\nDădu din cap. Se opri în fața unei vitrine cu mărgean și\ncu obiecte ieftine de artă.\n— Sunt imitații, vorbii iarăși.\nDe data asta mă privi mirată, în ochi. Mi s-a părut că ză-\nresc un zâmbet foarte trist pe buzele ei. Și mi-am dat seama\ncă e nespus de frumoasă, zâmbind așa, obosită.\n— Da, sunt imitații, șopti și ea.\nNu știu dacă s-a gândit la altceva spunând cuvintele aces-\ntea, dar m-au turburat. Dacă se refereau cumva la mine? I-\nam luat braţul, îndemnând-o.\n— Să nu răcești, bate un vânt teribil, i-am spus.\nȘi apoi iarăși am mers o bucată de vreme, tăcuți. Ne-am\noprit pe un pod; zidurile erau și mai triste acum, iarna, ca-\nnalurile păreau pustii. Voiam să-i spun un singur cuvânt\nfrumos. Eram și eu destul de emoţionat de tristeţea asta în-\nghețată a orașului. Dar am privit amândoi, multă vreme,\nfără să vorbim.\nTârziu, după ce ne-am plimbat prin Piaţă, am întrebat-o\ndacă nu vrea să intrăm într-un restaurant. A clătinat din\ncap. Am ales o trattoria la întâmplare și ne-am așezat la\nmasă ca doi soți certaţi. Ne aruncam amândoi privirile spre\nfereastră. Se zăreau trecători grăbiţi, și auzeam câte un\ncopil curajos, înfruntând frigul, țipând. Am încercat de mai\nmulte ori să însufleţesc convorbirea, dar Lena nu-mi răs-\npundea decât în monosilabe, absentă.\n— Ce ai? o întrebai, exasperat.\n— Nimic precis, vorbi ea, plecându-și ochii. Tocmai asta\nmă deprimă; că nu știu ce am.",
  "I-am turnat un pahar de vin și l-a băut. Am privit-o cum\nîl soarbe; nu-l bea din plictiseală, ci parcă i-ar fi fost de mult\nsete, parcă l-ar fi așteptat de mult...\n— Iată primul pahar cu vin pe care îl bei, spusei.\n— Imi place, vorbi ea simplu.\nApoi ridică ochii și mă privi. Îi susținui privirile, cu ace-\nlași zâmbet fărâmiţat.\n— Și toate acestea din cauza ta, începu deodată. (Iresării,\nroşind ușor, auzindu-mă tutuit). Toate acestea pentru că nu\nștii nimic...\nEram surprins, mirat. Așteptam parcă să continue, ca să\npot înţelege ce vrea să spună. Dar privirile ei le simțeam\nacum puternic, mă copleşeau. Suspină stins.\n— ...Ar fi putut fi altfel, adăugă. M-am gândit de atâtea ori\nla întâlnirea asta, am visat-o atâţia ani...\nTresării. Se gândea oare la mine? Îi apucai mâna. Mi-o\nlăsă, moale. Ochii i se umezeau îngânduraţi de o foarte\ndiscretă tristeţe.\n— Te-ai gândit vreodată la mine? o întrebai eu cu un glas\nfals, strident.\nDar poate că n-a băgat de seamă, căci a răspuns cu ace-\neași simplitate.\n— Da. Acum nu mai are rost să te mint. Cred că e absurd,\ndar ţi-o pot spune; sunt îndrăgostită de tine.\nAș fi vrut să strig peste masă: „Lena“, dar ar fi fost groaz-\nnic. M-am mulțumit să-i iau din nou mâna și să i-o sărut.\n— Am luptat destul, adăugă ea, începând să plângă. Recu-\nnoaște și tu că m-am apărat, am fugit de tine... Mi-era frică...\nIşi căută repede batista și-și ascunse gura. Stam acolo\nlângă ea, uluit, fără să-mi dau seama ce-aș putea face, ce i-aș\nputea spune.\n— Este penibil, șopti ea târziu, mai liniștită. Tu n-ai nici o\nvină în toate acestea... Te rog să mă ierti. Ne putem despărți\noricând...\nÎngânai câteva cuvinte la întâmplare. Dar, recunosc,\neram destul de emoţionat. Nu știu dacă a simţit asta. M-a\nprivit însă mai cald, cu oarecare simpatie chiar. A zâmbit și\nmi-a prins mâna.",
  "— .„.„.Bănuiesc în ce încurcătură te-am pus, vorbi ea din\nnou. Să-ţi cadă cineva de gât, așa, deodată... Trebuie să fie\nobositor...\nCuvintele acestea m-au durut. Crezusem până atunci că\neu o cucerisem, că prin voinţa și îndrăzneala mea o avuse-\nsem. Și apoi, ironia ei cu care mă compătimea. Mă apărai.\n— Nu protesta, mă întrerupse. Îmi dau foarte bine seama\ncă în toate acestea n-ai nici o vină. Eşti cu desăvârșire\ninocent, adăugă. lartă-mă că-ți spun asta, dar nu vreau să-ți\nfaci vreun proces de conștiință...\nIzbucnii, căci ultimele ei cuvinte mă jigniseră și mai\nmult. Mă ascultă zâmbind, dând din cap, apoi continuă, ca\nși cum ar fi voit să-și sfârșească gândul:\n— Nădăjduiam totuși că poate cunoşti măcar dragostea.\nDar cred că ţi-ar fi imposibil să te îndrăgostești...\nZâmbi atât de fraged, și toată ființa ei mi se descoperi\ndeodată atât de scumpă, încât îi luai mâna și i-o sărutai.\n— Am să încerc, spusei eu, recăpătându-mi calmul. Câte\nzile îmi dai?\nMă privi adânc în ochi, apoi râse, fericită. Era cu desă-\nvârșire alta acum. Faţa i se îmbujorase, ochii străluceau,\nfoarte calzi, umezi. Schimbarea aceasta mă turbură.\n— Cinci zile ţi-s de ajuns? mă întrebă, în glumă.\n— Prea mult!\nVrui să chem chelnerul pentru plată. Dar Lena îmi luă\nbraţul.\n— Cu o condiţie, însă, adăugă ea: să nu trișezi...\nCe s-a petrecut după aceea mi-ar fi foarte greu să-ţi\npovestesc. N-am înţeles nici eu, niciodată. Ne-am înapoiat\nla hotel fericiți, dar sunt sigur că trăiam fiecare o altă bucu-\nrie, cu totul străină. Eu mă simțeam, cum se spune, bine.\nEra o fată tânără, frumosă, inteligentă, care mă iubea și pe\ncare o avusesem. Cam atât. Nu mă gândeam la altceva\nnimic, nu bănuiam altceva. Întâmplarea devenea agreabilă,\nasta era tot. În cinci zile trebuia să mă îndrăgostesc de ea:\nsă izbutesc s-o fac să creadă asta adică. Pe urmă, lucrurile s-ar\nfi desfășurat firesc; ne-am fi revăzut la București, am fi\ncontinuat să ne culcăm împreună, am fi mers la spectacole...",
  "În noaptea aceea am început să-i descopăr trupul. Eu nu\nam nici un fel de dar, nu știu cum ţi-aș putea comunica\namănuntele acestea atât de dificile. Se întâmpla însă un\nlucru ciudat, de care nu-mi dau seama; cred că începeam să\nmă îndrăgostesc de ea. Imaginaţia nu avea ninric cu pasiu-\nnea aceasta care se aprindea lent. Imi spuneam uneori,\ncând pretindeam că sunt lucid, că e numai un joc, numai o\npărere: că mi se pare că m-am îndrăgostit pentru că așa\ni-am făgăduit ei, și mă sileam să-i fac această bucurie, voiam\ns-o fac fericită. Nu știu cum să-ţi spun mai bine ce s-a petre-\ncut cu mine în acele câteva zile. Dar m-am trezit odată,\ncând eram singur în odaia mea, că mi-e peste putință de su-\nportat singurătătea, că e absurd să stau acolo, nefericit,\ncând puteam atât de ușor să cobor și s-o întâlnesc pe Lena.\nAm încercat să rezist; m-am plimbat câteva minute prin\nodaie, fumând. Curând mi-am dat seama că sunt cu desă-\nvârșire stupid și am coborât. Am găsit-o în dreptul ferestrei,\ncu fruntea foarte aproape de geam, așteptând parcă pe\ncineva. A tresărit când m-a auzit deschizând ușa. Nu trecuse\no jumătate de ceas de când ne despărţisem. l-am cuprins\numerii și am atras-o încet spre mine.\n— Şti, i-am spus, nu pot... Nu mai pot să mă despart de\ntine...\n— Nici eu, a mărturisit ea cu simplitate.\n— Cred că m-am îndrăgostit cu adevărat.\nSpusesem asta ca și cum faptul ar fi privit pe altcineva,\nnu pe mine. Ne-am așezat amândoi pe canapea. Eram în-\ncurcat, timid și totuși o nelămurită fericire începea să mă\ncuprindă. Aș fi vrut să mă umilesc, să-i spun cât de mișel și\ncât de ridicol mă purtasem cu ea. Dar chiar și această\nmărturisire mi se părea copilărească, absurdă. Mă simţeam\nfoarte bine așa, chinuit și fericit totodată. Lena mă privea\ncu ochii ei aprinşi, așteptând parcă să mă audă spunând un\nlucru grav, important, urgent.\n— Ce e, dragul meu? mă întrebă târziu, mângâindu-mi\nfruntea.\n— Nu știu ce aș putea să-ţi spun..., îngânai.\nMă înlănțui pe neașteptate cu braţele și nu mai putui\ncontinua. Gura ei îmi curmă răsuflarea.",
  "Am plecat din Veneţia după o săptămână. La Milano,\naproape că nu mă mai interesau întâlnirile de afaceri. Totul\nmi se părea acum fără importanță. Dar nu-mi dădeam bine\nseama de ce. Nu înţelegeam ce se schimbase în mine. În-\ntocmai după cum nu m-au mai interesat examenele mele\nde la Politehnică îndată ce ajunsesem pe front. Și mai era\nceva curios; dragostea aceasta, mă schimba cu cât o cunoş-\nteam mai bine pe Lena; trupește, se înțelege. Prezenţa ei\nconcretă, aș putea spune carnală, mă transforma, mă îm-\nbăta. De aici, din trupul ei, porneau atâtea forțe nelămurite\npe care le simțeam pătrunzându-mă. Nu știu cum aș putea\nsă definesc mai exact sentimentul acesta straniu: ceea ce aș\nputea numi înălțarea și purificarea mea, desăvârşirea — cum\nspui dumneata — își avea obârșia și forța exclusiv în îmbră-\nțișare, în posesiune. Nu o puteam iubi altfel, așa cum am\nauzit că iubesc unii oameni: îngereşte, cu renunţări, cu jert-\nfe... Dimpotrivă, cu cât o aveam mai mult lângă mine, cu\ncât o simțeam mai mult a mea, cu atât sufletul mi se topea\nîntr-o patimă pură, necunoscută până atunci...\nOdată, după ce plecasem din Milano, spre Nisa, îmi\nspuse în treacăt:\n— Voiam să te rog un lucru, dar nu cutezam până acum...\nVoiam să te rog să nu mă împarți...\nNu prea înţelegeam ce vrea să spună.\n— Clody..., adăugă ea rezemându-și capul de fereastra\nvagonului.\nl-ar fi peste putință să mă împartă cu ea, cu orice altă\nfemeie...\n— Asta a fost de mult, am liniștit-o.\n— Ai să ai curajul să i-o spui? mă întrebă.\nFirește, șovăii câteva clipe. Îi luai mâna, cerându-i parcă\nun sfat, o mângâiere.\n— Dacă nu, am să-i spun eu, adăugă. Ar fi penibil să afle\ncă am minţit-o amândoi.\nDar chiar amintirea lui Clody o turbură.\n— Dacă aș putea uita anumite lucruri..., începu mai abă-\ntută. Dacă aș putea uita sărutarea aceea din fața mea...",
  "Se cutremură. Încercă să-şi retragă brațul din mâinile\nmele. I-am spus atunci:\n— Eu mă silesc să uit trecutul tău.\n— N-am nici un fel de trecut, spuse privind vag pe fereastră.\n— Dar îmbrăţișarea din gară? Vărul acela...\nSe întoarse brusc spre mine, cu faţa dogorâtă.\n— Nu e adevărat, n-am nici un văr...\nÎncepui să râd. Totuși, panica ei mă neliniștise. De ce su-\nferea atât de mult și se turbura atât de câte ori îi aminteam\namănuntul acela? Mai târziu, când gelozia a început să mă\nchinuie până la îmbolnăvire, mi-aminteam cu groază viața\ndin Moldova refugiului, îmi aminteam îndrăzneala ofițeri-\nlor, generozitatea femeilor. Cum a scăpat Lena din acel in-\nfern? Oare scăpase cu adevărat?\n— Și n-ai fost niciodată îndrăgostită? o întrebai.\nÎmi răspunse foarte repede, ca și cum s-ar fi apărat:\n— Nu!\nM-am gândit că n-are nici un rost să stărui. Am schimbat\nvorba; dar începuse să mă roadă o îndoială vagă, nelămuri-\ntă. Poate că aș fi suferit mai puţin dacă mi-ar fi mărturisit\ndeschis că a avut atâtea și atâtea idile. Îmi dădeam foarte\nbine seama că era un lucru firesc pentru vârsta ei; știam, de\nasemenea, că orice s-ar fi întâmplat mai înainte de mine nu\navusese mare însemnătate pentru Lena. Mi se dase mie\npentru întâia oară. Simţeam că e îndrăgostită de mine, că e\na mea. Dar refuzul acesta îndârjit de a-mi spune ceva mă\nturbura mai mult...\nCâteva zile în urmă eram amândoi la Nisa. Am întâlnit\nfoarte mulți cunoscuţi de-ai mei, o bună parte de la Bucu-\nreşti. Stăteam la același hotel, dar în două camere separate.\nCineva m-a felicitat, surâzând.\n— Foarte frumoasă logodnica dumitale...\n— Nu suntem logodiţi, i-am răspuns eu.\nDar gândul acesta începu să mă obsedeze. S-ar fi putut în-\ntâmpla și asta: nu-mi trecuse prin cap până atunci, dar s-ar fi\nputut întâmpla... Seara, la masă, arătam probabil preocu-\npat, absent, căci Lena mă întrebă:\n— Unde ai fugit?",
  "Dădui din umeri. Voiam să par plictisit. O iubeam foarte\nmult, îmi dădeam seama de asta, dar voiam totuși să par\nplictisit, să o fac să sufere. Credeam că voi citi nerăbdarea\nsau duferința pe faţa ei, dar Lena îmi luă braţul, fericită.\n— Semeni atât de mult cu iubitul meu din prima seară,\nşopti ea, închizând ușor pleoapele. Așa erai și atunci, când\nte-am zărit, rezemat de bar. Intocmai ca acum; bosumflat și\nfermecător. Puteam oare să nu te iubesc?...\nIncepui să zâmbesc, privind-o adânc în ochi. Cumplit\nmă pierdeam pe mine privind-o; îmi pierdeam minţile. Le-\nna începu să vorbească, parcă n-aș fi fost acolo.\n— Sta rezemat de bar, foarte plictisit. Nu era frumos, dar\nera înalt, avea 35 de ani și dezbrăca toate femeile cu privirea.\nȘi apoi, era același din tren. El nu-și mai aducea aminte...\n— Ba da, intervenii eu, cu seriozitate.\n— Nu-și mai aducea aminte, continuă Lena, ca și cum n-ar\nfi auzit întreruperea. Se întreba, desigur, de unde mă cu-\nnoaște. Mi-a fost teamă de el și am fugit...\n— Nu-i adevărat, spusei eu, glumind. N-a: fugit de mine.\nAi aflat că plec într-o anumită zi la Milano și te-ai suit în\nacelași tren...\nFaţa îi deveni deodată serioasă, tristă și, totuși, scăldată\nde o mare fericire.\n— Ai dreptate, șopti. Nu te pot minți. Mi-era teamă de\ntine, fugeam, şi totuși, nu voiam să te pierd. Asta a fost.\nCând te-am întâlnit în vagonul restaurant, eram aproape\nleșinată. Te zărisem cu mult înainte. Aș fi alergat îndată\ndupă tine, dar m-am stăpânit... De ce nu m-ai sărutat\natunci?! mă întrebă brusc.\n— Nu-mi plăceai, i-am răspuns, simplu.\n— Simţeam asta. Mă duceam la locul meu şi-mi lipeam\nfruntea de fereastră ca să nu plâng... Dar, ai văzut și tu, mă\napăram destul de bine. Incercam să te jignesc, să te alung...\nMi-a fost greu la început...\nAm întrerupt-o brusc. Simţeam nevoia să-i vestesc o\nmare bucurie, să o fac fericită. Era un sentiment nou, care\nnici măcar dragoste nu mai era. Voiam să fiu generos, să-mi\nrisc viaţa pentru un zâmbet. Nu prea știu bine ce s-a întâm-\nplat. Am întrebat-o însă cu gravitate:",
  "— Nu-i așa că vrei să fii soția mea?\nCredeam că va tresări de fericire, că va lăcrăma. Dar mă\nprivi, speriată, în ochi.\n— Nu vrei? repetai eu întrebarea, năuc, temându-mă că\naș putea fi refuzat.\n— Gândeşte-te bine ce faci, îmi spuse.\nIi luai mâna și i-o sărutai.\nXIII\nCând am rămas singur în odaia mea, în acea noapte, mi-am\nspus: „Mă însor!“ Credeam, până atunci, că ar fi fost sufi-\ncient să aud cuvintele acestea rostite de mine ca să mă spe-\nrii sau să izbucnesc în râs. Lucrul mi se părea cu neputinţă\nde crezut pe vremuri. Dar în noaptea aceea mi-am repetat\nde mai multe ori, cu glas tare: „Iată că s-a întâmplat și asta.\nMă însor!“ Nu simţeam nimic deosebit. Sau, în orice caz,\nnu simţeam spaima la care mă așteptam altădată. Și nici nu-mi\nvenea să râd. Era ceva cu totul nelămurit. Oricât m-aș fi tru-\ndit să-mi dau seama de gravitatea hotărârii mele, nu izbu-\nteam. Aveam doar un vag sentiment de orgoliu; că pot în-\nfrunta o asemenea primejdie necunoscută. Și păstram încă\nbucuria pe care ţi-o dă orice act de mare generozitate.\nPoate și aici era prezent orgoliul: iată că eu sunt în stare de\nun asemenea gest, atât de curajos, atât de mărinimos... Nu\nștiu. Imi spuneam însă necontenit: „Tinere, te însori!“ și to-\ntuși, nu se întâmpla nimic.\nA doua zi de dimineață însă m-am trezit pe gânduri. Am\naprins o țigară și am încercat să văd ce-aș mai putea face.\nFirește, ar fi fost ușor să-mi iau cuvântul înapoi; sau să mă\ncert violent cu Lena. Dar îmi dădeam seama că nu e vorba\nde un lucru atât de simplu. De altfel, Lena nu primise cu\nprea mult entuziasm vestea mea. Nu s-ar fi supărat dacă aș\nfi evitat să-i mai vorbesc despre căsătorie. Dar se întâmplase",
  "altceva; nu mai eram stăpân pe mine, nu mai puteam ho-\ntărî. În prezența ei eram în stare de orice. lar fără ea aș fi\nfost nefericit. Poate că nici nu era vorba de fericire sau ne-\nfericire: fără ea nu mă puteam închipui; nu mă puteam\ngândi la viitor decât împreună cu ea. Am stat mult timp așa,\nmuncindu-mă. Când am coborât la ceai, am găsit-o pe Lena\nrăsfoind revistele ilustrate. Cred că și ea fusese turburată de\ngânduri. Era obosită, agitată. S-a luminat când m-a văzut\napropiindu-mă. l-am sărutat mâna și m-am așezat alături.\nNu știu de ce începeam să-mi măsor vorbele. Căpătasem\nparcă o anumită autoritate, care mă îmbăta și mă întrista\ntotdeodată.\n— Nu ţi se pare curios? o întrebai mai târziu.\n— Ce anume? făcu ea, prefăcându-se că a uitat convorbi-\nrea din noaptea trecută.\n— Că am putea deveni soţ și soţie, că am devenit deja...\nMă privi zâmbind.\n— Da, începu, pe gânduri, cred că lucrul acesta e foarte\ngreu, e cumplit...\nS-a oprit deodată și mă temui că tăcerea noastră ne va în-\ncurca din ce în ce mai mult. Din fericire, chelnerul se apro-\npie cu serviciul de cafea.\n— Tu vrei unt? o întrebai.\n— Nu, mulțumesc, răspunse ea foarte atentă. Dar cum ţi-a\nvenit asta, așa, deodată?\n— Mi-am spus că e mai bine așa, m-am gândit mult înain-\nte de a mă hotărî...\nIn realitate, cum se întâmplă cu majoritatea bărbaților,\nnu mă gândisem deloc, nu hotărâsem nimic mai dinainte.\nSimţeam doar, atunci, că trebuie să spun cuvintele acelea.\n— Eu nu m-am gândit deloc, se apără ea. Și, ceea ce e mai\ngrav, nu mă pot gândi nici acum...\nIncurcătura aceasta a ei îmi dădu imediat o mare supe-\nrioritate. Simţeam că sentimentul acesta de superioritate\nmă va duce tot mai departe, mă va angaja tot mai mult, dar\nprea era încântătoare emoția ca să mă pot împotrivi ei, să\nmă controlez.\n— Cu toate acestea, trebuie să-mi răspunzi, insistai eu.\nTrebuie să te hotărăști...",
  "— N-am nimic de hotărât, spuse ea încet. Sunt a ta; asta\ne tot.\nStraniu! Cu cât o ascultam vorbind, cu atât simțeam că\nmă pierd, că dragostea ei este singurul lucru prețios, că\nfericirea ei este singurul lucru pentru care avea vreun sens\nviața mea. Apropierea Lenei mă ucidea. [i vedeam trupul ei\nlângă mine și nu-mi venea a crede că poate fi al meu pentru\ntotdeauna.\n— Te-ai gândit la ceva pentru astăzi? o întrebai.\nMă privi, cumplit de senzual, de fierbinte.\n— Nu îndrăznesc să-ți mărturisesc, îmi șopti.\nM-am ridicat de la masă, spunându-i: „De acum toate\nastea nu mai au nici o importanţă“. Astea erau: libertate,\nbani, orgoliu, afaceri și orice altceva...\nNe-am căsătorit peste o lună, la Paris. Aș fi vrut să fac o\nmare sărbătoare din evenimentul acesta, dar ea m-a rugat\nmult să nu invităm decât câţiva prieteni, majoritatea străini.\nDupă nuntă am plecat în Spania. Am rămas acolo până la\nînceputul primăverii.\nMi-ar fi foarte greu să-ţi spun ce s-a întâmplat după\naceea. Dumneata n-ai fost niciodată căsătorit, n-ai să poți\nînţelege. Timpul a început să se scurgă altfel, în orice caz.\nCând ne aflam în străinătate, eram mereu ocupați cu ceea\nce vedeam în jurul nostru, cu ceea ce se întâmpla lângă noi.\nDar după ce ne-am întors în ţară, totul s-a schimbat în câte-\nva zile. Foarte puţini cunoscuți știau de căsătoria noastră.\nUnii dintre ei nici n-au crezut că suntem, într-adevăr, căsă-\ntoriţi, decât după ce am închiriat un apartament luxos, l-am\nmobilat și am început să primim vizite. Printre cei dintâi\nmusafiri a fost Clody. Venise cu soțul ei. Eram puţin nervos\nvăzându-i, dar întâlnirea a fost cordială. A sărutat-o pe Lena\ncu mare dragoste. Soţul ei m-a îmbrățișat. Nu le venise să\ncreadă la început, dar apoi totul părea în cea mai perfectă\nordine. Ne-au invitat pentru a doua zi la masă, și am primit.\nVorbeam de o sumă de lucruri stupide, și eu spuneam din\ncând în când: „nevasta mea“. Clody pufnea în râs. Lena\nzâmbea stingherită, dar parcă și ea începea să accepte tot\nce se întâmpla cu noi.",
  "Ne-am dus a doua zi la masă. Clody încerca să-mi facă,\nfoarte abilă, curte, și, deși lucrul acesta îmi era insuportabil,\ncontinuam să vorbesc, să râd, să glumesc. Numai Lena tă-\ncea. În cele din urmă, mă enervă tăcerea.\n— N-ai tact, i-am spus eu, întorcându-ne acasă.\n— Am să încerc să învăţ asta, mi-a răspuns ea.\nDar era foarte tristă. Îndată ce-am rămas singuri la noi în\nodaie, și-a cuprins capul în palme și a rămas așa, pierdută.\nM-am prefăcut la început că nu o observ. Dar în cele din\nurmă, tăcerea aceasta absurdă mă exasperă.\n— Ce ai? o întrebai, aspru.\n— Sunt obosită, îmi spuse.\n— Bănuiesc eu ce ai, începui. Te plictisește că am fost la\nClody!... Doar n-o să trăim ca în pădure. A trebuit să găsesc\no formulă care să ne împace pe toți. Am atâţia prieteni în\ncercurile ei. Și apoi, nu putem renunța așa, fără motiv, la o\nlume întreagă...\nVorbisem enervat, cu convingere, dar, de fapt, tot ce\nspusesem îmi era perfect indiferent. Îmi era indiferent da-\ncă frecventam sau nu cercul lui Clody; cu sau fără ea și prie-\ntenii ei, îmi era totuna. Dar simţeam nevoia să mă răzbun\npe tăcerea aceea dojenitoare.\n— Nu mă gândeam la Clody, șopti Lena. Ea nu e de vină\naici...\n— Atunci mă învinovăţești pe mine, replicai, încântat că\ngăsisem un motiv de ceartă.\nNu-mi dădeam seama de ce voiam să ne certăm. Mă sim-\nțeam însă atras de suferința aceasta pe care i-o provocam și\ncare mă făcea și pe mine să sufăr. Voiam cu orice mijloc s-o\numilesc, s-o insult. Fiecare cuvânt brutal pe care i-l spu-\nneam mă rănea întâi pe mine, dar suferința aceasta mă în-\ncânta, liniștindu-mă.\n— Evident, eu sunt vinovatul, continuai ridicând tonul.\nEu te fac să suferi. Recunoaște că te simţi nefericită lângă\nmine...\nNu-mi dădeam seama ce spun. Uitasem în acele clipe\ntoată dragostea mea, uitasem cât de fericit fusesem lângă\nLena. Aș fi vrut să-mi răspundă cu violență; ca s-o pot jigni\nmai sângeros. Nădăjduiam oare că totul s-ar putea rupe",
  "între noi, că ne-am putea despărți atât de repede? Nu știu.\nÎn clipa aceea nu mă stăpânea decât pofta de a-i face rău,\nde a o chinui.\nDar ea continua să tacă, absentă. Nici nu plângea măcar.\nRămăsese ca la început, împietrită. Târziu, mi-am dat sea-\nma că am exagerat și am ieșit din odaie. Dar cum am rămas\nsingur, o cumplită remușcare începu să mă macine. Remuș-\ncare și în același timp o nevoie obscură de a mă umili, de a-i\nspune cât de mult o iubesc, cât de mult sufăr din pricina ei.\nNu voiam totuși să mă întorc atât de repede. Am auzit-o\nînsă umblând prin odaie, dezbrăcându-se somnoroasă, și\natunci am intrat, ca să mă pregătesc și eu de culcare. Nu mă\nprivea. Observai că plânsese, ochii îi erau înlăcrămaţi. Câ-\nteva clipe n-am știut ce mă voi hotări să fac; s-o cuprind în\nbraţe — înfometat de trupul ei — sau să încep s-o insult, in-\nfernal, exasperat de durerea ei, de care mă simțeam res-\nponsabil. Șovăiam. Apoi, fără să-mi dau seama, m-am apro-\npiat și am luat-o în braţe...\nScenele acestea s-au repetat de nenumărate ori în cei\ntrei ani cât am fost împreună. Cu cât trecea timpul, cu atât\nîmi era mai dragă, mai necesară. Nici nu știu, de altfel, dacă\natunci am fost, într-adevăr, îndrăgostit, dacă am trăit cu\nadevărat dragostea. Altceva, mai grav, mai tragic mă lega de\nLena; îmi era necesară, indispensabilă. Intocmai ca aerul,\nca apa, ca lumina. Mă exprim, desigur, foarte prost, dar așa\nera. Nu puteam fără prezenţa ei și totuși, îndată ce mă\naflam prea mult alături de ea, simţeam o poftă năprasnică\nsă mă liberez, să o chinui, să o insult. De cele mai multe ori\nizbuteam să mă controlez. Altminteri, viața noastră de fie-\ncare zi ar fi fost un iad. Dar am observat că dacă izbutesc să\nmă afund în afaceri, dacă mă las năpădit de muncă și de\nfoarte multe preocupări, pot suporta absenţa ei câteva cea-\nsuri, câteva zile în șir chiar. Și atunci, ca să o pot uita, mă\nzvârleam cu mult curaj în afaceri. Când mă întorceam lân-\ngă ea, mă trezeam și mai îndrăgostit ca înainte. Se făcea, de\naltfel, sau mi se părea mie, tot mai frumoasă. Ca orice băr-\nbat bogat, stăpân al unei soții frumoase, eram măgulit să o\nvăd admirată, să ghicesc invidia în ochii celorlalte femei.",
  "De câte ori :cşeam împreună în oraș, mi se părea că pri-\nmesc din toate părțile felicitări. Era foarte frumoasă și era,\nîn același timp, foarte elegantă. Avusese întotdeauna un\ngust foarte precis, dar eu o silisem să fie luxoasă, aproape\nrisipitoare. Asta mă făcea, într-adevăr, fericit: să o văd risi-\npind banii. Cheltuia numai pentru că o sileam eu și pentru\ncă știa că asta mă flatează pe mine. Dar amănuntele acestea\nnu prea au mare importanță...\nCeea ce vreau totuși să-ți spun este că nu izbuteam încă\nsă înţeleg ce se întâmplase cu mine. Un lucru simțeam prea\nbine: că nu mai puteam trăi fără ea, că îmi intrase în sânge,\ncum se spune... Dragostea aceasta nu mă făcea întotdeauna\nfericit. Lena îmi era necesară, așa cum sunt necesare anu-\nmite medicamente la un anumit fel de boli. Când o aveam,\ncând eram lângă ea, dorind-o, parcă mă linișteam. Dar la\nînceput, în primul an de căsătorie, mă despărțeau de Lena\nși foarte multe intervale de exasperare, aproape de ură. Nu\nștiu cum să-ţi explic aceasta, dar nu o dată m-am trezit\nrevoltat împotriva ei, indignat de căsătoria aceasta, care mă\napăsa, sufocându-mă. Reveneam necontenit la ofiţerul\nacela din tren, în realitatea căruia nu mai credeam nici eu,\nde altfel, dar la care nu puteam renunţa, pentru că îmi stâr-\nnea gelozia, furia și mă ajuta s-o urăsc.\nNu știu în ce măsură simțea şi Lena aceleași porniri îm-\npotrivă-mi. Se schimbase și ea, destul, după nuntă. Renun-\ntase, cu o mare ușurință, la foarte multe din preocupările\nei de fată: la artă, la muzică. Și, cu toate acestea, nu putea\ndeveni mondenă, nu-i plăcea să iasă în fiecare seară, cum o\nsileam eu. Am crezut, la început, că face asta din pricina lui\nClody, cu care am păstrat cele mai bune relații; se temea,\npoate, să nu o întâlnesc prea des. Dar m-am convins mai\ntârziu că o plictiseau în general cercurile mondene, era ab-\nsentă, deși întotdeauna foarte elegant îmbrăcată, după ulti-\nmul jurnal de mode, și venită parcă anume ca să spună și să\nasculte stupidități.\nȘi cu toate acestea, nu înțelegeam prea bine ce se petre-\nce cu ea. Când ne întâlneam, simţeam doar atât: că mă aș-\nteaptă, că îi e dor de mine, de îmbrățișarea mea. Ne uitam\namândoi în dragoste, ca doi bolnavi care-și alină durerile.",
  "Serea asta recip. .« sc uaua chiar atunci când ne aflam\nprintre străini. Fa mă urmărea pretutindeni cu privirile,\nveșnic înspăimântată. De altfel, acesta era singurul lucru\ncare o interesa când ieșeam în lume. De aceea, poate, oa-\nmenii ne pizmuiau fericirea, dragostea noastră. Eram, într-a-\ndevăr, o pereche în aparență perfectă: ea, frumoasă,\ninteligentă, onestă — eu, un bărbat agreabil, bogat, între-\nprinzător. In plus, îndrăgostiţi unul de altul până la demen-\ntă. Căci amănuntul acesta nu scăpa nimănui. In promiscui-\ntatea ceaiurilor și seratelor bucureştene, printre atâtea pe-\nrechi adultere și atâta tineret deșănţat, căsătoria noastră\ndin dragoste, fericirea noastră alcătuiau un izbitor contrast.\nImi dădeam și eu seama uneori că am fi putut trăi cu ade-\nvărat fericiți, că totul ne pregătise pentru asta, dar se întâm-\npla ceva, dincolo de noi și de dragostea noastră, care ne\nfăcea să suferim și să căutăm suferința.\nOdată, peste vreo șase luni de la stabilirea noastră în\nBucurești, m-am întâlnit cu un prieten mai tânăr în harul\nunei bănci. Cumpăram devize pentru o călătorie apropiată.\nL-a lovit, poate, oboseala figurii mele. In dimineața aceea\navusesem din nou o ieșire violentă față de Lena, și amin-\ntirea cuvintelor brutale pe care i le spusesem mă chinuia\ncumplit.\n— Eşti bolnav? mă întrebă prietenul meu. Arăţi foarte rău...\nPoate, în alte împrejurări, l-aș fi minţit, pretextând o\nindispoziție oarecare, căci mi-ar fi fost rușine să-i mărturi-\nsesc profunda mea nefericire. Dar nu ştiu ce-am simțit în\nfața tinereţii lui nepăsătoare, nu știu de ce i-am jinduit să-\nnătatea și liniștea lui şi m-a cuprins deodată o mare dragos-\nte pentru el și am voit să-i comunic acest lucru important,\nsă-l previn, ca măcar el să se poată apăra și să nu repete su-\nferinţele mele.\n— Sunt nefericit, i-am spus, asta e tot...\nA rămas surprins, neîndrăznind să mă întrebe mai mult.\nDar nu aşteptam să-mi ceară el amănunte. I le-am mărturi-\nsit eu, sumedenie, exagerându-le chiar, ca și cum spoveda-\nnia aceasta neașteptată mi-ar fi fost absolut necesară, ca un\nbalsam. Mă ascultă la început încurcat, parcă s-ar fi temut,\ndin clipă în clipă, să-i spun că Lena mă înșeală.",
  "— Lena mă iubește tot atât de mult pe cât o iubesc și eu,\nadăugai, ghicindu-i gândul. De asta nu mă voi putea îndoi\nniciodată. Faţă de celelalte soţii, pe care le cunosc eu, e o\nsfântă. Și eu o iubesc, de fapt, de-abia acum am iubit cu\nadevărat...\n— Bine, atunci... mă întrerupse prietenul zâmbind încur-\ncat. Poate că nu e decât o neînțelegere trecătoare...\nScuturai din cap; simțeam și mai mult singurătatea mea,\nsimțeam că oricâtă bunăvoință ar avea el, oricâte eforturi ar\nface, starea aceasta a mea îi va rămâne nepătrunsă, neînţe-\nleasă.\n— Nu e nici o neînțelegere, îi spusei. Dimpotrivă, toate\nmerg admirabil. Rareori am întâlnit o femeie mai supusă,\nmai înţelegătoare. Și e atât de inteligentă, încât orice neîn-\nțelegere eventuală dintre noi ar rezolva-o imediat... Dar e\naltceva, cu totul altceva. Nu ştiu dacă asta se datorește fap-\ntului că ne-am căsătorit. Cred că tot atât de nefericit aș fi\nfost și dacă am fi trăit pur și simplu împreună...\n— Dar de ce? întrebă el din nou, mirat.\n- Nu știu, nu înţeleg. Nu se poate altfel, asta e...\n— Despărțiți-vă atunci, șopti celălalt.\n— Nu pot. Ar fi mai cumplit să trăiesc fără ea. Acum, du-\npă ce-am cunoscut-o, după ce ne-am îndrăgostit unul de\naltul, nu mai e nimic de făcut; trebuie să trăim împreună...\nPână la sfârșitul vieţii, adăugai eu turburat.\nNu știu dacă ai simtit vreodată cât e de gravă și de defi-\nnitivă o asemenea dragoste; dacă ţi-ai dat vreodată seama\ncă, orice s-ar întâmpla, nu te mai poţi despărți de fiinţa\niubită, că ești legat de ea până la moarte, în sensul concret\nal cuvântului. Adică numai eventuala ei moarte îți mai\npoate reda libertatea. Altminteri, cât trăiește ea, fie că ești\nsau nu ești îndrăgostit, fie că vrea sau nu mai vrea iubita, te\nsimţi al er, legat de ea, ursit ei... Lucrurile acestea nu le înţe-\nleg tinerii și, în general, nu prea le înţeleg cei care n-au\ntrăit mult timp împreună cu o femeie. Uneori, atunci, stri-\nvit într-un anumit sens de o prea mare dragoste, te gândești\nla moartea iubitei. Ştii prea bine că, chiar dacă te-ai despăr-\nți de ea, ca continuând să existe, să trăiască undeva pe acest\npământ, nu vei simţi cu adevărat libertatea. Nu o vei putea",
  "simți nu pentru că ai avea mustrări de cuget, ci pur şi sim-\nplu pentru că existența ei continuă să te chinuiască și să te\ndeprime, de departe...\nTânărul meu prieten nu putea înţelege toate lucrurile\nacestea atunci. Le-a înțeles și el mai târziu, acum în urmă,\ndar aceasta e altă poveste, pe care nu am timp să ţi-o spun.\nNe-am despărțit destul de trişti, amândoi. Discuţia îmi lim-\npezise totuși anumite lucruri și mie. M-am gândit multă vre-\nme la câteva amănunte, la câteva cuvinte pe care i le spuse-\nsem. „Multă vreme“ este, totuși, puţin exagerat. Căci, după\ncâteva zile, eram plecaţi din ţară, amândoi îndrăgostiţi\npână la patimă, ca în primele săptămâni de dragoste. Am\nstat câteva luni în străinătate. Atunci am început să-mi dau\nseama ce admirabilă femeie de lume, cum se spune, este\nLena, ce bine știe să cunoască ea oamenii, ce agreabilă to-\nvarășă este în cercurile îmbogățiţilor de război și ale ban-\ncherilor, cercuri pe care eram obligat să le frecventez.\nÎn tot timpul acesta, sentimentul că apropierea Lenei\nmă macină și mă anihilează aproape că nu mi-l mai amin-\nteam. Așa cred, cel puţin. Căci m-am trezit într-o zi că nu\nmai sufăr, nu mă mai apăr, nu mai lupt împotriva prezenţei\nLenei. Nu știu cum să-ţi explic mai precis lucrul acesta; într-o\nzi, mi-am dat seama că sunt legat de Lena, că ea e a mea și\neu al ei, iar sentimentul acesta de definitivat nu mă mai\ntortura. Dimpotrivă, mi-ar fi fost greu să mă închipui altfel,\nfără ea. Cred că iubirea noastră se schimbase destul de mult\nîn acest ultim timp. N-aș putea preciza în ce fel. Lucrurile\nacelea s-au scurs astfel, încât îmi amintesc perfect anumite\nîntâmplări și anumite întâlniri, dar stările de suflet de\natunci nu izbutesc să le reconstitui.\nCând ne-am întors la București, toamna, trecuseră furtu-\nnile dragostei. Mă obișnuisem cu Lena, mă împăcasem cu\nviaţa noastră comună. Îmi vedeam de treburi şi mă întor-\nceam întotdeauna înfometat de casă, de soţie, de dragoste.\nSă fi fost asta adevărata fericire, singura care îi e îngăduită\nunui muritor? Nu știu. Am cunoscut foarte multe fericiri în\ndragostea mea; le-am cunoscut și apoi le-am uitat, din vina\nmea, cum se întâmplă întotdeauna...",
  "M-am întâlnit din nou cu prietenul căruia îi mărturisi-\nsem, cu câteva luni mai înainte, nefericirea mea. Am fost\nfoarte rușinat văzându-l. Am avut impresia că-l mințisem.\nVoiam, cu orice chip, să-i spun, de data asta, adevărul. O jig-\nnisem pe Lena, plângându-mă faţă de el; uitasem dragostea\nnoastră, fericirea noastră.\n— Şti, i-am spus zâmbind, ai avut dreptate atunci. A fost\nceva cu totul trecător. O simplă neînțelegere. Așa se întâm-\nplă întotdeauna la început...\nNu-l minţeam, nu voiam să-l păcălesc. Unii spun că orice\nbărbat căsătorit încearcă să convingă cât mai mulți tineri să\nse căsătorească, pentru a-și răzbuna libertatea lui pierdută,\nlibertatea pe care o pizmuiește la alții. Dar în cazul meu,\nlucrul acesta nu se verifica. Nu-l mințeam spunându-i că mă\nînșelasem atunci și că acum eram fericit.\n— Tu nu poţi înţelege, i-am repetat de mai multe ori, nu\npoti înţelege toate lucrurile acestea!...\nXIV\nUneori încercam să-mi amintesc ce s-a întâmplat după\naceea. E curios cât de puţine amănunte mi-au rămas vii în\nmemorie. Timpul trecea aproape fără să-mi dau seama.\nȘtiu doar că, îndată după aniversarea celui de-al treilea an\nde căsătorie, s-a petrecut un lucru cu desăvârșire straniu. M-am\nîntors odată din oraș mai devreme ca de obicei şi am găsit-o\npe Lena cu fruntea rezemată de fereastră. Parcă ar fi aștep-\ntat pe cineva; dar în nici un caz pe mine, pentru că a tre-\nsărit uimită când am intrat în odaie și am îmbrăţișat-o. Mă\nprivea tulburată, cu oarecare mirare.\n— Am pierdut piatra de la inel, îmi spuse arătându-mi\nmâna.\nEra un inel cu un smaragd mare, foarte frumos, pe care\ni-l dăruisem îndată după nuntă. Am încercat s-o liniștesc;",
  "poate s-a pierdut prin casă și va fi găsit la scuturat. Ea clă-\ntină din cap, tristă.\n— Nu e nimic, am să-ți cumpăr altul, am mângâiat-o eu.\nNu mi-a răspuns nimic atunci. Dar mi-am dat seama cu-\nrând că pierderea aceea o socotea, într-adevăr, ireparabilă.\nNu i-a mai plăcut nici un inel din câte i-am dăruit în urmă.\nLe purta ca să-mi facă mie plăcere, dar le scotea îndată ce\nrămânea singură. O surprindeam câteodată ascunzându-și\ndegetele și, nu știu de ce, jocul ăsta copilăresc mă întrista.\n— Nu-mi place, îmi răspundea când o întrebam de ce nu-și\nalege alt inel.\nImi făgăduiam să-i cumpăr un smaragd tot atât de fru-\nmos ca acel pierdut, cu prilejul celei dintâi călătorii în străi-\nnătate. Căci, aparent, viaţa noastră rămăsese aceeași: tre-\nceam granița de cel puţin două ori pe an și continuam să\nfim socotiți, în toate cercurile pe care le frecventam, drept\no pereche fericită. De altfel, nici n-aș putea să-ți spun dacă\neram sau nu fericiți. Trăiam oarecum în neștire. Nu știu\ndacă Lena, măcar, observa vreo schimbare în viaţa noastră.\nDe când mă „liniștisem“ și mă împăcasem cu noua mea\ncondiţie, totul mi se părea nu numai firesc, dar și necesar.\nNu putea fi altfel; formula aceasta, aș spune, exprimă în-\ntreaga mea stare de suflet care a urmat înseninării finale.\nMai târziu, după ce am cunoscut din nou suferinţa și îndo-\niala, m-a uimit sterilitatea acelor doi ani și mai bine de vie-\ntuire împreună. Mă întrebam atunci unde dispăruse fata\ninteligentă și nonconformistă, atât de vitală, atât de cultiva-\ntă, pe care o întâlnisem la Clody și o cunoscusem în Italia\nîn săptămânile care au precedat căsătoria noastră oficială.\nDe-abia atunci mi-am dat seama că se întâmplase o schim-\nbare totală în Lena, o prefacere lentă, la care contribuisem,\nfără îndoială, în mare măsură și eu, deși nu o observasem.\nN-aș putea spune că ceea ce numeam „dragostea noastră“\nse alterase sau obosise. O ghiceam pe Lena tot atât de\nbună, tot atât de îndrăgostită de mine, tot atât de personală\nîn felul ei de a se purta faţă de lumea cealaltă; dar, mi-am\ndat seama mai târziu, pierduse încetul cu încetul ceea ce\nera mister, spontaneitate, fantezie în făptura ei. Cum să ex-\nplic mai bine schimbarea aceasta? Incepea parcă să se în-",
  "groașe. Și, ceea ce e mai important, Lena își dădea foarte\nbine seama de tot ce se schimbă în ea. Asta o deprima, desi-\ngur, o făcea mai tăcută în intimitate, o făcea uneori chiar\nabsentă...\nCred că am început să înţeleg toate acestea câteva săptă-\nmâni în urmă. Era primăvară. Mă oprisem întâmplător în\nfaţa vitrinei unui birou de voiaj. Nu știu de ce, priveam cu\nnesaț o mare reclamă colorată; coasta unui munte acoperit\nde zăpadă și o pereche de schiori, cu capetele descoperite,\nalunecând vertiginos la vale. Nu-mi dam seama ce mă re-\ntine în faţa desenului acesta convenţional; în nici un caz\nnostalgia unei călătorii sau a unei vacanțe într-o stațiune\ncelebră în sporturi de iarnă. Imi plăceau figurile tinerilor;\ndesenul sumar, culoarea violentă, zâmbetul acela de stri-\ndentă sănătate, totul era parcă făcut să mă îngândureze. In\nclipa următoare auzii înapoia mea glasuri tinerești. Intorsei\ncapul, cu o neobișnuită curiozitate. Două fete, însoţite de\ndoi tineri, se pregăteau zgomotos să traverseze Calea Victo-\nriei. l-am privit lung și, în acea clipă, o stranie melancolie\nmă năpădi. Nu știu cum să-ți explic mai bine ce-am simțit\natunci. Au trecut mulți ani, și dacă nu te-aș fi ascultat poves-\ntind cu atâta sinceritate iubirea dumitale și tot ce a urmat\ndupă aceea, poate că n-aş fi avut curajul să-ți mărturisesc\nasemenea întâmplări. Nu le-am mărturisit nimănui. Eu nu\nam avut prieteni care să asculte lucruri de felul acestora.\nȘi-apoi, există o curioasă discreţie, un fel de decență consim-\nțită tacit de toţi bărbaţii de o anumită vârstă, pe care dum-\nneata nu ai de unde s-o cunoști, dar care face ca despre\nasemenea lucruri să nu se vorbească niciodată deschis...\nNu simţeam nici un fel de invidie privind în urma tine-\nrilor zgomotoși, mă grăbesc să precizez asta. Nu-i invidiam\npe ei pentru sănătatea și tinerețea lor. Copleşitoare erau\ndoar propriile mele regrete. Parcă atunci de-abia mi-aș fi\ndat seama că am pierdut ceva pentru totdeauna; că, orice\naș fi făcut, oricât de generoasă ar fi continuat să se arate\nviața și soarta față de mine, nu mă voi mai întâlni niciodată\ncu anumite lucruri, cu o anumită stare... Nu prea izbutesc\nsă spun exact ceea ce vreau. Vorbele acestea se leagă unele\nde altele mai repede decât aș fi eu dispus să le rostesc. Imi",
  "lipsesc termenii poate. Și mai e un lucru, de care îmi dau\nbine seama: nu sunt obișnuit cu asemenea analize, deși nu\nacesta e termenul propriu; nu sunt obișnuit să mă analizez.\nMi-a plăcut întotdeauna să am lângă mine, gata pentru\norice conversație inteligentă, câteva idei generale. Deși, du-\npă întâmplările pe care ţi le povestesc, am început să gân-\ndesc cu mai multă consistență. Dumneata ghicești prea\nbine ce vreau să spun. Te ascultam povestind și-mi dădeam\nseama cu câtă ușurință înţelegi oamenii. Evident, ai avut de\nla început alte preocupări decât ale mele...\n„Oricum, să nu crezi că invidia mă deprimase atât în di-\nmineața aceea. Nu aveam de ce să invidiez pe nimeni. Nu\nmă simțeam bătrân (nu împlinisem încă 39 de ani), ci nu-\nmai trecut... Are să-ţi vină greu să înţelegi ce-ţi spun eu\nacum. Sunt lucruri pe care nu le simt decât bărbaţii care au\ntrecut pe aici; și nici măcar nu le simt toţi. Dacă te preocu-\npă foarte mult un lucru, cred că nici nu ai timp să-ți dai sea-\nma că îmbătrânești. Deși, repet, atunci nu era vorba de bă-\ntrânețe. Un bărbat nu se simte niciodată bătrân când e bo-\ngat și lipsit de timidităţi. Altceva se întâmpla cu mine atunci,\nîn dimineața aceea de primăvară. Îmi amintesc lucrurile\nacestea pentru că ele au jucat un rol important în viața mea,\npentru că din cauza lor s-a schimbat cu desăvârșire viața\nmea. Altminteri, poate că le-aș fi uitat până astăzi. Cum îţi\nspuneam, au trecut atâția ani, opt, nouă ani. Am uitat atâtea\nalte lucruri importante. Am uitat războiul, bunăoară...\n...Dar, nu ştiu de ce, mi-am dat atunci seama că se schim-\nbase ceva. Nu pot spune că nu mă mai simțeam tânăr. Dar\nsimţeam că trecuse ceva, un anumit timp, sau poate chiar\ncea mai frumoasă parte din tinerețea mea. In orice caz,\npierdusem ceva fără să bag de seamă. Anumite lucruri nu\nle mai puteam face. Ce fel de lucruri? Nu-mi dădeam sea-\nma, nu puteam preciza nimic. Dar sentimentul acesta era\ncă îmi sunt interzise anumite lucruri. Și încă expresia aceas-\nta: „interzise“, e foarte vagă. Pentru că, uneori, mai poți\navea speranţe că ai putea răzbate și peste un lucru interzis;\nprintr-o nebunie oarecare sau printr-un mare noroc sfărâmi\nhotarele lucrului interzis. Dar eu nu simțeam asta. Simţeam\ncă anumite lucruri, pe care nu izbuteam să le identific, au",
  "murit pentru mine; că orice aș face, oricât m-ar ajuta no-\nrocul și viaţa, nu le voi mai putea întâlni...\n...M-am întors acasă foarte turburat, dar, în același timp,\ncu o mare dorință de a o îmbrăţișa pe Lena. Acum îmi era\nmai necesară ca niciodată. Nu știu ce așteptam de la ea;\npoate o îmbrăţișare mai prietenească, poate un cuvânt mai\ncald. În nici un caz nu aşteptam consolare. Eram încă foar-\nte turbure. N-aș fi avut curajul să-i mărturisesc descoperirea\nmea. Și apoi, nici n-aș fi știut ce să-i spun. Lucrurile s-au\nprecizat de-abia pe urmă. Atunci simțeam numai o foarte\nstranie melancolie și un început de teamă... Da, cred că\nasta era. Un fel de teamă copilărească, parcă n-aș mai fi\nputut rămâne singur, parcă mă grăbeam să o păstrez pe ea\nmai strâns lângă mine, mai indisolubil legată de mine...\nLuând-o atunci în braţe, i-am spus în glumă:\n= Îmbătrânesc, Lena!\nM-a privit uimită; și — dar poate mi s-a părut mie — cu o\nușoară ironie. Nu mi-a răspuns nimic. A început să mă\nmângâie pe păr, absentă.\n— Și din păcate îmbătrânesc numai eu, adăugai, tot în\nglumă. Tu rămâi mereu tânără...\nFa începu să râdă.\n— Nu m-ai ales tu așa? mă întrebă, cu oarecare orgoliu.\n- E adevărat, spusei, începând să devin serios. Și totuși,\nce frumos e să vezi doi oameni îmbătrânind împreună...\nNu știu de ce i-am spus asta. Cu o clipă înainte nu-mi tre-\ncuse prin minte că i-aș putea spune un asemenea lucru. M-\na privit și mai mirată.\n— Imbătrânesc și eu, adăugă, dar în felul meu... Tu nu\nobservi nimic?\n— Eşti atât de tânără! exclamai eu, aproape cu invidie,\nprivind-o.\n— Am visat întotdeauna un soţ care să mă ocrotească și să\nmă înveţe lucruri grele și necunoscute, șopti ea.\nDar parcă nu-mi adresa mie cuvintele acestea. Parcă și le\nșoptise sieși. Aș fi vrut să-i spun: „Și eu am visat o soţie care\nsă-mi fie tovarășă și să mă ocrotească“... Dar mi-am dat sea-",
  "ma că aș fi spus o prostie într-o clipă de slăbiciune, şi m-am\nmulţumit să zâmbesc.\n— Ce s-a întâmplat cu tine? mă întrebă ea brusc, mirată,\ncuprinzându-mi capul în palme. N-ai fost niciodată așa...\nCum eram? Nu-mi dădeam seama. Poate că nu mai eram\ncel dinainte, poate că mă trezisem dintr-un fel de letargie\nîn care mă adâncise treptat dragostea și căsătoria. Adevărul\neste că oricât de turbure m-aș fi simţit în acea zi, îmi dă-\ndeam totuși seama că sunt a/rul. M-a mirat doar puterea ei\nde ghicire. Mă cunoștea, oare, atât de bine? Mă învățase\noare atât de bine pe dinafară? Eram intimidat oarecum, nu\ncumva să înţeleagă mai mult din șovăielile mele din acea zi,\ndar, în același timp, eram flatat că sunt atât de iubit, încât\ncea mai ascunsă schimbare a sufletului meu nu-i poate scă-\npa ochiului iubitei.\n— Mă gândeam numai... spusei tărăgănat, privind-o în\nochi. Mă gândeam că ar fi timpul să avem un copil...\nNu ştiu cum m-am hotărât să-i spun cuvintele acestea.\nDar, îndată ce le-am rostit, o emoție covârșitoare mi-a în-\nmuiat sufletul. Încă puţin și ochii mi s-ar fi împăienjenit de\nlacrimi... Dumneata cred că n-ai să înţelegi niciodată lu-\ncrurile acestea. Nu te judec, dar n-ai să poţi înţelege. Nici\neu nu înţelesesem nimic până atunci. Crezusem că e vorba\nde dragoste, de oboseală, de pierderea tinereţii, dar toate\nacestea, mi-am dat atunci seama, fuseseră doar stări provi-\nzorii, nedemne chiar. Descoperisem atunci, la întâmplare,\ncă îmi lipsise altceva, că în toţi acești trei ani îmi lipsise\naltceva.\n— ...E timp, adăugai eu cu fervoare.\nLena mă privi zâmbind.\n— Dar cum, așa, deodată? mă întrebă ea.\nAm ridicat din umeri, neputincios să exprim tot ce mie\nmi se părea evident și urgent. Voiam totuși să-i spun o sumă\nde lucruri, dar i-am întâlnit privirile și mi-a fost deodată\nrușine de patosul cu care mă pregăteam să-i vorbesc. Am\nînceput să zâmbesc prostește.\n- Mă întreb mereu cum de ţi-a venit asta așa, deodată?\nrepetă ea.",
  "Părea că o interesează mai mult să rezolve această enig-\nmă decât să-mi răspundă mie. Nu știu de ce, în clipa aceea\nmi-a fost ciudă pe ea. Atâtea și atâtea sentimente obscure,\npe care anevoie le pot desluși, deși m-am gândit apoi multă\nvreme, și am căutat să-mi amintesc moment cu moment\ndiscuţia noastră... O priveam, așa cum era, foarte tânără și\nfoarte proaspătă, și cred că între toate acele gânduri care mi-\nau trecut atunci prin cap era și acesta: să te văd pe urmă...\n— Suntem încă destul de tineri, șopti ea. Și doar nu ne-am\nluat pentru asta...\nMi s-au părut cuvintele ei de o rece vulgaritate. Toată\nbucuria mea era coclită, strivită de neînțelegerea aceasta\ntotală. Simţeam cum își apără ceva necunoscut mie, cum își\napără un egoism pe care, până atunci, nu i-l bănuisem.\n— ...Ne-am luat ca să fim fericiţi... vorbi ea din nou, mai\nstins, aproape cu oboseală.\nNu i-am răspuns nimic. Rămăsesem trântit lângă ea, cu\nprivirile în tavan. Mă simţeam umilit, turburat, furios. Sim-\nteam toate acestea, parcă descoperisem prea multe lucruri\nîn câteva ceasuri. Gândul că trebuie să am un copil începea\nsă mă obsedeze. Și ea vorbea de fericire ca de un lucru pe\ncare nu l-ar fi cunoscut niciodată... Mi s-a părut, atunci, stră-\nină și aspră. Aș fi vrut să-i spun un cuvânt greu, dar mi-era\no nespusă milă de mine însumi. Și apoi, recunosc, devenisem\natunci laş. Mi-era teamă să nu se întâmple ceva ireparabil.\nIn acea clipă am fost chemați la masă și ne-am ridicat\namândoi, foarte turburați.\nDar a fost o masă foarte tristă. N-a mâncat nici unul din\nnoi. Evitam să ne întâlnim privirile și vorbeam cuvinte fără\nnici o importanţă, doar când se afla feciorul în preajma\nnoastră. Imi opream ochii, în neștire, pe mâna ei, îi urmă-\nream obsedat degetele. A băgat însă de seamă și a încercat\nsă și le ascundă, prin gesturi mici, pripite, inabile. Roșea\nmereu, de altfel. Nu știu de ce, părea și ea emoționată...\nCând am rămas din nou singur, m-am simțit foarte trist.\nNu mai întâlnisem sentimentul acesta de foarte multă vre-\nme. Nu-mi dam seama ce mă apasă, ce-mi lipsește. Aprin-\ndeam țigară de la ţigară, în biroul meu, fără să am curajul",
  "de a lua o hotărâre. Mă băteau fel de fel de gânduri. N-aș fi\ncrezut până atunci, că trăisem atât. Zece, douăzeci, treizeci\nde ani, ajungeam departe cu mintea și mă întâlneam pretu-\ntindeni, pe mine, mă întâlneam în împrejurări curioase,\nunele de-a dreptul fără nici o noimă, alături de rude, de\nprieteni, de oameni care muriseră demult. Și din toate\namintirile acestea neorânduite, care mă întristau, se ridica\nparcă mai apăsătoare dorința mea de a avea, cât de curând,\nun copil...\n„„Nu știu cum să-ţi explic nevoia aceasta. Din tot ce mi-ai\nspus, am înțeles că dumneata n-ai cunoscut niciodată setea\nobscură de a te naște din nou, nevoia unei compensaţii în\naltcineva decât tovarășa de iubire și de viață. Simţeam,\natunci, un fel de sălbatică deznădejde că am lăsat să treacă\natâta timp, pe care nimeni nu mi-l mai putea da înapoi, că\nl-am lăsat să treacă stupid, nepăstrând nimic din el, decât\namintirile, nepăstrând nimic viu, nimic a/ meu... Dacă, din\nprimul an de căsătorie aș fi avut un copil, mă gândeam,\nacum aș fi fost altfel. Aș fi continuat să cresc o dată cu el, aș\nfi simţit că am pentru cine trăi. Nu-ţi dai seama ce cople-\nșitor lucru e să simţi, câteodată, că timpul ţi-a luat-o înainte,\ncă n-ai făcut anumite lucruri esenţiale la vremea lor și că ai\nsă te trezești într-o bună zi singur, îmbătrânit, incapabil de\na mai repara ceva. Căci ceea ce mă apăsa mai mult în după-\namiaza aceea era sentimentul ireparabilului. A trecut ceva,\na trecut, și eu n-am băgat de seamă... E cumplit să-ţi dai\nseama de asta...\nAm auzit cum se deschide ușor ușa, și Lena a venit repe-\nde lângă mine. După glas, după ochii ei arși, am înțeles că\nfusese foarte emoționată și plânsese.\n— M-ai înţeles greșit, a început ea să-mi spună, șovăitoa-\nre. Şi eu aș vrea... Dar nu așa, deodată, la întâmplare... De\nce nu mi-ai spus până acum?!...\nNu-i răspundeam. Cât de departe am simţit-o de mine,\ncu preocupările ei de fată excepţională!... Dar Lena se încă-\npățânase și stăruia.\n— E un lucru grav, dragul meu... Și-apoi, după o clipă de\nconcentrată tăcere... Sau poate așa ne-o fi nouă scris, să\ntrăim la întâmplare...",
  "Parcă şi-ar fi spus cuvintele acestea sieși. Căci mi s-a pă-\nrut mai tristă după ce le-a rostit, ca și cum le-ar fi meditat\nsensul. La ce s-o fi gândit atunci? La întâlnirea noastră în\ncasa lui Clody, la noaptea aceea din Veneția’... Era, în orice\ncaz, preocupată, și gândurile ei — cât de bine simţeam asta!\n— nu se potriveau cu ale mele...\n— Nu e nimic, spusei atunci aspru, încercând s-o umilesc.\nAm să te păstrez pe tine pentru fericire...\nAm privit-o, și mi-a făcut bine suferinţa pe care i-o ci-\nteam în ochi, pe faţă. Cunoșteam foarte bine voluptatea\naceasta de a o face să sufere. De câte ori nu o umilisem,\npână atunci, nu o mâhneam de moarte, dintr-o pornire săl-\nbatică și întunecată, pe care nu o puteam stăpâni, de câte\nori nu o chinuiam ca să-i zăresc fata răvășită, ochii secaţi!...\nAsta facem cu toţii, de altfel. De asta nu scapă nimeni...\n— ...Am să te păstrez pentru ceea ce ești în stare, conti-\nnuai, zâmbind crispat. Se găsesc destule de celelalte...\nAm crezut că are să izbucnească în lacrimi. Dar, deși s-a\nfăcut foarte palidă, s-a ridicat calmă de lângă mine și s-a în-\ndreptat agale către ușă.\n— Cred că te-ai gândit bine, mi-a spus când a pus mâna\npe clanţă.\nAm privit-o cu oarecare ciudă. Încearcă să pozeze în fe-\nmeie superioară, neînţeleasă, mi-am spus. Poate că n-au ră-\nnit-o de ajuns cuvintele mele. Dar mai am și altele la înde-\nmână!\n— Tu poate crezi că glumesc, i-am spus.\nAș fi vrut să o văd clătinându-se sub insultele mele. Asta\nm-ar fi satisfăcut, m-ar fi îmblânzit, poate. Răceala ei mă\nexaspera. Ascultase ultimele cuvinte lângă ușă, cu mâna pe\nclanţă, zâmbind.\n— Sunt sigură că vorbeşti serios, mi-a răspuns. Tu întot-\ndeauna ai vorbit serios... De aceea te-am şi iubit atâta, adă-\nugă mai încet.\nAr fi vrut să zâmbească, dar au podidit-o lacrimile și își\nrezemă brațul de ușă. Eu nu m-am ridicat s-o prind în bra-\nte, să-i cer iertare. Nu eram încă potolit.\n— Cu asemenea lucruri nu glumesc, i-am spus.",
  "A tăcut câteva clipe, apoi a deschis repede ușa și a plecat\nfără să mă privească.\nAltă dată, cu vreo doi ani înainte, când scenele acestea\nse repetau foarte des, de câte ori izbucnea în plâns și pleca\ndin odaie, îmi spuneam: „Are să-i treacă!“. De data aceasta\nam rămas și eu fără gânduri, fără dorinţe, așa cum mă gă-\nsise Lena intrând în birou, trântit pe canapea, cu ochii pier-\nduţi în vid. Eram trist, eram poate deznădăjduit, dar mă\ncopleșea mai ales regretul că nu-i spusesem tot ce aveam de\nspus. Cel puţin, dacă ne certăm, să știe măcar tot ce cred eu\ndespre ea, despre inteligenţa ei de femeie superioară...\nXV\nÎn seara aceea nu a coborât la masă. Feciorul mi-a spus\ncă doamna nu se simte bine. N-am vrut să întreb mai mult\nși m-am silit să mănânc în liniște, ca și când nimic nu s-ar fi\nîntâmplat. După masă am trecut în biroul meu, neștiind ce\ntrebuie să fac. De altfel, în zilele acelea mă purtam cu totul\nla întâmplare. Nu știam, cu câteva clipe înainte de a lua o\nhotărâre, ce hotărâre voi alege. Nervii și frazele pe care\napucam să le încep — neștiind niciodată cum o să le termin\n— mă conduceau după voia lor, fără ca eu să pot interveni\nîntr-un fel sau altul. Lucrurile acestea nu se mai întâmpla-\nseră niciodată cu mine; cel puţin nu într-o asemenea măsu-\nră. Dar în acea zi eram cu desăvârșire năuc, și nu rămăsese-\nră vii în sufletul meu decât resentimentele.\nM-am hotărât deodată să mă duc la club. Am deschis ușa\ndormitorului și i-am spus Lenei:\n— Eu am să petrec noaptea aceasta la club; să nu mă\naștepți.\nAm avut impresia că au zguduit-o teribil cuvintele mele.\nM-a privit înspăimântată, palidă. A pornit spre mine, parcă\nar fi vrut să mă roage ceva, dar eu i-am spus „noapte bună“",
  "și am închis ușa chiar în clipa când era foarte aproape de\nmine. Am coborât scările destul de mulțumit. Mă convinse-\nsem că Lena suferă, și asta parcă limpezise puţin amara\nmea turburare.\nAm găsit la club câţiva tineri pe care îi cunoscusem în\ncasa lui Clody. M-au invitat la o masă de pocher. Nu mă\namuza însă deloc în noaptea aceea jocul de cărți. Aș fi vrut,\nîntr-adevăr, să fac ceva neobișnuit, ceva de care să afle Lena\nși care s-o silească să sufere. Le-am propus să ieșim în oraș.\nTocmai se întrebau ce loc să alegem, când cineva spuse că\nmă cheamă Lena la telefon. L-am rugat să-i spună că sunt\nocupat acum. Unul din prietenii mei începu să zâmbească.\nM-a iritat nespus zâmbetul acela batjocoritor.\n— Controlul! șopti el, destul de tare ca să-l aud eu. Ieşi o\ndată pe an singur în oraș și ţi se ia urma...\n— Te înșeli, amice, l-am întrerupt eu. Soţia mea îmi lasă\ndeplina libertate. Suntem un mariaj modern, adăugai în-\ncercând să zâmbesc.\nDar, recunosc, eram prea nervos, și telefonul acela al\nLenei mă plictisise.\n— Toţi ne lăudăm așa, spuse un altul.\nI-am privit pe toţi, prefăcându-mă mirat, uimit.\n— Fiţi serioşi, le-am spus. Haideţi, mai bine. Să nu pier-\ndem timpul!...\nM-am întors acasă dimineaţă. Pentru întâia oară, de\ncând,mă căsătorisem, lipseam o noapte întreagă la o petre-\ncere. De fapt, noaptea fusese stupidă, lamentabilă, și femei-\nle acelea sărmane care se îmbătaseră în jurul meu îmi fă-\nceau o silă nespusă.\nIntrând în odaie, am fost surprins întâlnind-o pe Lena\nlângă fereastră. Lampa ardea; am înţeles că nu dormise toa-\ntă noaptea. Cred că pășeam destul de zgomotos, căci s-a în-\ntors înfiorată. Aproape că n-am recunoscut-o. Cum poate o\nfemeie să îmbătrânească într-o singură noapte! mă miram\neu. Îmi venea să zâmbesc, totuși. Ţinuta și figura Lenei\naveau ceva grav și strident, ceva de melodramă, și mă irita.\n— Ce s-a întâmplat cu tine? mă întrebă, cu glasul obosit.\nAm telefonat mereu la club.",
  "— Am fost cu niște amici să ne amuzăm, i-am răspuns.\nContinua să mă privească, uluită. Parcă nu înțelegea\nnimic, parcă nu-i venea să-și creadă ochilor. Cineva răstur-\nnase pe pantalonii mei un pahar cu cointreau, şi cred că\nLena începuse să simtă mirosul acela greţos de alcool.\n— Tu nu te culci? o întrebai eu, cu oarecare vulgaritate.\nClătină din cap.\n— Nu mi-e somn, șopti.\nNu știu de ce, mă obseda un gând stupid; încearcă să\njoace o scenă de melodramă, îmi spuneam. Nu eram deloc\ndispus s-o cred în dimineaţa aceea. Eram destul de furios\npe mine, și sila ce-o simțeam faţă de propria mea degradare\nmă silea s-o urăsc pe Lena. Intr-un anumit sens, socoteam,\nnumai ea e de vină pentru toată această tristă întâmplare.\nM-am dus să mă culc, silindu-mă să par liniștit și indiferent.\nAm adormit anevoie, după ce m-am sufocat apăsându-mi\nperna pe gură...\n...M-am trezit, mahmur, la căderea serii. Lena nu mai era\nîn odaie. Patul ei nu fusese atins. După ce mi-am făcut du-\nșul, am chemat pe fata din casă.\n— Doamna a plecat imediat după masă, mi-a spus.\nAm dat din umeri. Mă șantajează, mi-am spus. Și am sim-\ntit din nou, mai puternică, ura din noaptea aceea împotriva\nLenei. Aveam oarecari treburi și am ieșit în oraș. Era întu-\nneric. Incet-încet, mă copleșeau tristețea, regretele. In\nfond, e o fată bună, îmi spuneam. Gândurile acestea mă li-\nnișteau. Ne vom întâlni la masă și ne vom împăca. Ne îm-\npăcasem noi după certuri mai grave, încercam eu să mă\nîncurajez. (Deși niciodată până atunci nu petrecusem\nnoaptea într-un loc dezmăţat. Și nici nu-i dădusem a înţe-\nlege că ne-am putea despărți.) Am intrat într-o florărie și i-am\ntrimis un coș întreg cu violete. M-am plimbat apoi puţin, ca\nsă-mi adun gândurile, și m-am întors acasă. Am intrat repe-\nde, cu o oarecare emotie, în odaia ei. Voiam să-i cer iertare,\ns-o îmbrățișez, să-i spun cât de idioată a fost purtarea mea.\nAm găsit coșul cu violete, cu cele câteva cuvinte ale mele,\npe masa de toaletă. Lena încă nu se întorsese. Nu știam ce\nsă cred. Fata din casă nu ştia nici ea nimic. Am așteptat-o cu",
  "masa până la 11 noaptea. Apoi m-am închis în biroul meu,\nîncercând să-mi dau seama ce trebuie să fac. Era ridicol să\nanunț pe cineva. Fra ridicol, mai ales, s-o caut la rude sau\nla cunoscuți. Toţi știau că suntem o pereche fericită, un me-\nnaj ideal. Cu două-trei zile înainte eram, pretutindeni, soții\nmodel. Și acum, deodată, să întrebi dacă nu cumva știe un-\nde ar putea fi soția ta...\nAproape de miezul nopţii a sunat un comisionar, cu o\nscrisoare. Imi scria, într-adevăr, Lena. Dar nu-mi venea să-mi\ncred ochilor. Imi scria că doarme noaptea aceasta la mătușa\nei, că un avocat mă va vizita a doua zi de dimineaţă pentru\na sta de vorbă cu mine, că îmi mulțumește pentru fericirea\npe care i-am dăruit-o în acești trei ani. Era o scrisoare de\nadio, pe care, sunt sigur, o începuse de mai multe ori, ca să\nnu pară prea patetică și, în același timp, să rămână destul\nde prietenoasă.\nAm coborât imediat, am luat o mașină și m-am dus după\nea. Am găsit-o singură în salon; foarte obosită, cu figura as-\npră, opacă. Am îmbrăţișat-o, dar ea m-a depărtat ușor, silin-\ndu-se să zâmbească.\n— Ce ţi-a venit? o întrebai eu. Ce înseamnă glumele astea?\nFa s-a așezat alene pe marginea unui fotoliu și și-a reze-\nmat fruntea în palmă. Mi s-a părut că e emoțţionată. Mi-am\nspus că poate regretă scrisoarea și am vrut s-o cuprind în\nbraţe. A încercat să se apere; apoi, față de insistențele mele,\nn-a mai rezistat. Doar ochii îi erau închiși şi buzele strânse.\nEra înghețată.\n— Lasă-mă, te rog, îmi șoptea.\nO priveam din nou, silindu-mă să înţeleg ce s-a întâm-\nplat. Căci, îmi spuneam, nu avea nici un motiv să se des-\npartă de mine. Nu avea motiv nici măcar de supărare. Nu-i\ntrimisesem oare un coș cu violete? Și nu venisem după ea,\nla miezul nopții, s-o rog să se întoarcă acasă? Chiar dacă la\nînceput aș fi jignit-o, faptul că eu îi cerusem iertare mă\nabsolvise de orice vină.\n— Nu înţeleg nimic! exclamai, în cele din urmă.\n— Tu ai voit asta, vorbi Lena, cu fermitate, dar și cu foarte\nmultă părere de rău.\n— Ţi s-a părut ție! mă apărai. A fost o glumă!",
  "Lena își ridică fruntea și mă privi turburată, căutându-\nmi ochii. Mă apropiai de ea, înflăcărat.\n— ...Credeam că tu îţi dai seama, continuai, tu, care înţe-\nlegi toate. Nu se strică o căsnicie de trei ani dintr-o simplă\nceartă!... Ne-am mai certat și altă dată, i-am amintit cu, și\nam sfârșit întotdeauna bine, foarte bine chiar, am subliniat\nlicenţios, silindu-mă să râd.\nDar Lena rămăsese tot turburată.\n- Bine, dar, dragul meu prieten... începu ea târziu.\nNu ştiu ce-a vrut să spună, căci s-a oprit, extenuată, după\nacest început de frază. Am înţeles că se referă la noaptea\npetrecută în oraș și am râs din nou.\n— Astea n-au nici o importanță, am liniștit-o eu. Aventuri\nde felul acestora alți bărbaţi au cu sutele și nici o soţie nu s-a\ngândit să divorţeze din cauza lor... Și-apoi, să-ţi spun drept,\nnici nu-mi plăceau. Nişte biete cocote care se trudeau să\npară franţuzoaice!... Vai de ele!... am încheiat eu cu o so-\nlemnă vulgaritate.\nLena începu să plângă. Mi s-a părut bătălia câștigată și\nam cuprins-o în brațe.\n— Scumpa mea, îi șopteam, scumpa mea nepreţuită!...\nFără să bănuiesc un asemenea gest, Lena se smuci cu\natâta putere din brațele mele, încât nici n-am prins de veste\ncând a trecut în odaia cealaltă. Am fugit după ea, dar în-\nchisese repede ușa. Am bătut de câteva ori, cu pumnul, fără\nsă-mi răspundă. M-a cuprins din nou furia și am strâns din\ndinți.\n— Acum ai să mă rogi tu și n-am să mai vreau eu! i-am\nstrigat, prin ușă.\nIn clipa aceea, mătușă-sa a apărut în prag. Sunt sigur că\nascultase, din odaia ei, toată convorbirea.\n— Ce s-a întâmplat mă întrebă ea speriată.\nAm privit-o mirat, dispreţuitor și, pregătindu-mă de ple-\ncare, i-am spus netezindu-mi haina:\n— Ne despărțim! Era și timpul, de altfel...\nl-am sărutat politicos mâna și am plecat.\nA doua zi de dimineaţă am chemat pe unul din prietenii\nmei avocaţi și l-am rugat să înceapă formalitățile pentru",
  "divorț. Eu nu mă voi prezenta la nici o înfățișare. De fapt,\nhotărâsem să plec peste câteva zile în străinătate.\n— Dar de ce, frate? mă întrebă avocatul. (Era și el unul\ndin admiratorii perfecțiunii mariajului nostru.)\n- Lena nu vrea să aibă copii, i-am răspuns, cu solemnitate.\nDe altfel, credeam și eu că acesta era adevăratul motiv.\nDeși amănuntul acela fusese copleșit și desfigurat de nenu-\nmărate întâmplări și toxine care îi schimbaseră cu desăvâr-\nşire și sensul, și consecințele.\n— „Iar pentru mine, lucrul acesta e o datorie sacră, adă-\nugai, mirându-mă puţin de severitatea cu care vorbeam. Eu\nnu înţeleg mariajul nodern, bazat exclusiv pe egoism...\nMă ascultam vorbind, și propriile mele cuvinte mă con-\nvingeau. După ce am rămas singur, am început să mă plimb\nprin birou, concentrat, așa cum îi stă bine unui bărbat\nmatur, cu probleme morale. Inutil să-ți spun că toate pro-\nblemele acelea le descoperisem ad-hoc, silindu-mă să justi-\nfic cererea de divorţ faţă de prietenul avocat. Drama în care\nintram mă flata oarecum; devenisem un bărbat care suferă\ndin cauza principiilor sale morale, un soţ care-și sacrifică\npropriul său cămin pentru că nu vrea să abdice de la o\nînaltă ţinută morală etc. Mai târziu, cât aveam să sufăr din\npricina vanităţii și fatuităţii din acele zile! Dar atunci,\ndurerea (mai precis, iritarea) mea era consolată de o seamă\nde false idei pentru care îmi închipuiam că sufăr. Și, firește,\nmai era noutatea situaţiei, toate acele amănunte inedite ca-\nre-mi atrăgeau atenţia. Imi repetam de mai multe ori pe zi:\n„lată că divorțez“... și asta parcă adăuga o gravă solemnitate\ngestului meu irascibil de a mă despărți cât mai repede de\nLena...\nDar cât de înspăimântătoare a fost deșteptarea, o săptă-\nmână mai târziu, în singurătate! M-am trezit, de data aceas-\nta, cu adevărat îmbătrânit, și dorul meu de Lena crescuse\niară ca în cele dintâi luni ale dragostei noastre. Imi era\ntotuși rușine să fac un singur gest de împăcare. Nu știu cum\nsă explic paralizarea aceasta totală. Când mă gândeam că o\nvoi vedea și că va trebui să-i cer iertare și s-o rog să se în-\ntoarcă, pierdeam orice putere de a mă hotărî. Speram pros-\ntește că Lena se va întoarce de bunăvoie, că nu va fi nevoie",
  "de rugămințile mele. Am aflat, pe de altă parte, că și ea su-\nferă cumplit și că ajunsese aproape de nerecunoscut. Unul\ndin prietenii mei o întâlnise. Era alta, cu desăvârșire alta,\nîmi spunea. Și, cu toate acestea, formele divorțului nostru\nîși urmau nestingherite drumul. Într-o zi, exasperat de tăce-\nrea ei, i-am scris câteva rânduri, rugând-o să mă ierte și să\nse întoarcă. Am primit răspunsul de-abia după câteva zile.\n„Te-am iertat!“ îmi scria. Atât. Nici un cuvânt mai mult. Am\nfost atât de umilit de răspunsul ei, încât am concediat servito-\nrii, am închis casa și am plecat pentru trei luni în străinătate...\nEram la Paris când am aflat vestea morţii mătușii ei. l-am\ntrimis o telegramă de condoleanţe. Mi-a mulțumit printr-o\nsimplă carte de vizită, cu numele ei de fată. Am înţeles că\ndivorțul se transcrisese...\nDe-abia după ce mi-am dat seama că Lena nu-mi mai\naparține, am înţeles că viața mea a ratat într-un lamentabil\nnaufragiu. Sentimentul acesta dumneata nu-l poţi intui;\nsentimentul propriului tău naufragiu. E o descoperire pe\ncare o faci mai târziu în viaţă, în jurul vârstei de 40 de ani,\ncând încă te mai poți păcăli cu iluzia că tinereţea nu e sfâr-\nșită, că undeva trebuie să existe o posibilitate de scăpare. Şi\ntocmai iluzia aceasta că ar fi timp să faci ceva, că stă în pu-\ntința ta să evadezi din mizerie şi deșertăciune, nutrește sen-\ntimentul ratării și al naufragiului. Dacă ai fi bătrân, poate\ncă nu te-ai mai plânge de hotărârile destinului. Dar ţi se\npare că ceva mai poate fi încă salvat, și neputinţa de-a salva,\nparalizarea oricărei inițiative, te zdrobește...\nTrecuseră aproape două luni de când n-o mai văzusem\npe Lena. Uneori mi se părea că toate întâmplările acestea\nrecente sunt un vis urât. N-aveau nici un motiv să fie, într-\nadevăr, reale, nu erau impuse de nici o necesitate. Cât de\nfiresc ar fi decurs lucrurile, cât de mulţumiţi am fi conti-\nnuat să trăim amândoi împreună, dacă nu s-ar fi întâmplat\nanumite lucruri. Dar ce fel de lucruri? mă întrebam. Nu\nputeam crede că dorința mea de a avea copii o făcuse să se\ndepărteze cu atâta brutalitate. Intervenise altceva, înainte\nsau după convorbirea noastră, se schimbase ceva în dragos-\ntea noastră și nu izbuteam să ghicesc ce se schimbase...",
  "N-am mai putut suporta singurătatea mea deznădăjduită\nși, la începutul verii, m-am întors la București. Din întâm-\nplare, Clody nu plecase încă; am crezut că ea îmi va povesti\ncu de-amănuntul viața Lenei după despărţire. Dar nici\nClody nu știa aproape nimic. N-o văzuse decât o singură\ndată, la înmormântarea bătrânei, și atunci de-abia au schim-\nbat câteva cuvinte. Lena nu mai primea pe nimeni, nu se\nducea nicăieri. Am înţeles mai târziu că în acele săptămâni\nde recluziune și-a pregătit meticulos dispariţia ei, care a\nmirat mai târziu toate cercurile bucureştene pe care le frec-\nventase atâţia ani. A rupt, atunci, cu absolut toată lumea\nnoastră, a mea și a ei. De altfel, cum nu avea decât cunos-\ncuti, și foarte puţini prieteni, și cum nenorocirile ei nu o\nfăcuseră indispensabilă nimănui, nu i-a fost prea greau să\nse dea cu totul la fund, să dispară, într-adevăr, fără urmă...\nDar pe mine n-a putut să nu mă primească. M-am dus\nîntr-o dimineaţa la ea. Încă nu vânduse casa aceea pe care\ni-o lăsase moştenire bătrâna. Am așteptat vreo cinci minute\nîn salon, apoi a intrat ea. Mi-am dat repede seama că nu mă\nuitase, căci era foarte emoţionată. Poate zăbovise atâta ca\nsă-și liniștească bătăile inimii și să-și limpezească ochii.\nl-am spus că îmi pare foarte rău de nenorocirea care a\nîncercat-o. Și-a plecat ochii.\n— E drept, spuse ea, am rămas acum singură...\n— Eu te-am rugat de atâtea ori, o întrerupsei, cu nădej-\ndea secretă că ea însăși aștepta să se abată convorbirea asu-\npra acestui subiect.\n— Nu se mai putea, șopti din nou.\n— Dar de ce? mă revoltai eu. Eu nu înțeleg nimic din toa-\ntă întâmplarea aceasta. Sau poate m-am înșelat de la înce-\nput, din clipa în care am crezut că mă iubești!...\n— Te-am iubit foarte mult, vorbi ea, înălțându-și ochii. Tu\nn-ai dreptul să te îndoiești de acest lucru...\n— Și-a fost de ajuns o singură greșeală, o singură nebunie\nca toată dragostea asta să se năruiască? o întrebai patetic.\nNu-mi răspunse imediat. Îşi frământa mâinile, și înţele-\ngeam după paloarea ei cât de mult o chinuia secretul acela\npe care zadarnic încercam să i-l smulg.",
  "— ...Tot ce a existat între noi a putut fi sfărâmat de o sin-\ngură noapte petrecută departe de tine? stăruii eu.\n— Nu e numai asta, mărturisi încet. Am fost întotdeauna\nsinceră față de tine. Nu te puteam minți tocmai atunci...\nTocmai când tu îmi cereai un lucru atât de important în\nviața unei femei... Voiam să salvez măcar această etapă. Nă-\ndăjduisem mereu că măcar lucrul acesta nu-l vom face la în-\ntâmplare... Așa cum le-am făcut pe toate celelalte, adăugă\nplecându-și ochii. Nu mai era nevoie să ne întâlnim, dacă\nlucrurile trebuiau să ajungă aici...\n— Nu înţeleg nimic, mă tânguii, într-adevăr întristat. Nu\nînţeleg decât că dragostea ta s-a sfârșit...\n— E adevărat...\nNe-am privit adânc în ochi. Mai târziu m-am întrebat\ncum am putut eu suporta privirile acelea îngândurate, me-\nlancolice și totuși clare, aproape sticloase, cum am mai avut\ntăria să le suport până la capăt...\n— Doream să te mai văd o dată, vorbi ea ferm. N-aș fi vrut\nsă porți atâta amar de vreme un mort în suflet, să păstrezi\no imagine falsă... O imagine falsă a tot ce-a fost viața noastră\nîmpreună din ultimul timp...\n-— De ce nu mi-ai spus nimic? mă revoltai eu. De ce nu\nm-ai făcut atent?!...\n— La ce bun? zâmbi ea.\nRămăsei o clipă pe gânduri.\n— Și cu toate acestea, am fi putut fi fericiți...\n- N-am fost? mă întrebă Lena. Ai uitat atât de repede?...\n— Vreau să spun, până la sfârșitul vieţii noastre, vorbii eu\nabătut.\nLena închise ochii încet și rămase așa câteva clipe, mută.\nAm avut impresia că îmi dă a înțelege că tot ce a vrut să-mi\nspună îmi spusese și că așteaptă să plec. M-am ridicat.\n— Imi dai voie să te mai văd din când în când? o întrebai,\nsărutându-i mâna.\n— Nu, te rog să nu faci asta, mi-a spus.\n„„l-am ascultat rugămintea...",
  "XVI\nTot ce a urmat după aceea, evident, nu mai are nici un\nfel de importanţă. Au trecut de-atunci opt ani. Eu am pe-\ntrecut multă vreme în străinătate și, când mă întorceam în\nBucurești, aproape că nu mai auzeam vorbindu-se de Lena.\nDispăruse din orizontul monden. Câtva timp mi-am purtat\nmelancolia prin orașul în care mă bucurasem mai fierbinte\nde dragostea Lenei. Apoi, cu aceeași ușurință, aproape fără\nsă bag de seamă, am uitat. Am uitat întâi că sunt nefericit,\napoi am uitat că sunt îndrăgostit, și așa mai departe. Memo-\nria pasională nu e o calitate bărbătească. E drept, mi-adu-\nceam mereu aminte că am iubit, că singura femeie pe care\nam iubit-o cu adevărat a fost Lena. Amănuntul acesta nu l-am\nputut niciodată uita: că am cunoscut dragostea și că toate\naventurile în care mă implicam nu erau decât episoade tre-\ncătoare. Dar nu mai era o amintire a dragostei, întocmai\ndupă cum pot spune că îmi amintesc că mă numesc Barbu\nHasnaș...\nEvident, m-am recăsătorit și acum am doi băieți frumoși,\ncare își petrec vara împreună cu mama lor în Elveţia. Mă\nocup îndeaproape de educaţia băieţilor și de lucrul acesta\nsunt mândru. Dar, firește, asta e cu totul o altă poveste...\nEu voiam numai să-ţi spun, ascultând mărturisirea dumi-\ntale, că toate lucrurile acestea se uită foarte ușor, de altfel,\nși fără multă suferință. Cu o asemenea dragoste nu te întâl-\nnești decât o singură dată în viaţă. Cum spuneai prea bine,\nasta aparţine într-un anumit sens miracolului, de aceea și\napare, poate, atât de întâmplător, într-o serie de evenimen-\nte cu desăvârșire frivole și nesemnificative... Stă în putinţa\nnoastră să realizăm acest miracol. Dar ne dăm seama prea\ntârziu de el, ne dăm întotdeauna seama prea târziu...",
  "Hasnaș se întrerupse brusc și se apropie de fereastră.\nNoaptea se sfârșea în mare taină. Cât puteai vedea cu ochii,\ncerul de deasupra pădurii de brazi încremenise fără stele,\nspălăcit.\n— Mi se pare că vine colonelul să ne deștepte! spuse Has-\nnaș. E aproape patru...\nDar tovarășul parcă nici nu-l auzise. Rămăsese trântit pe\npat, cu capul rezemat în palme, gânditor, trudindu-se parcă\nsă urmărească un gând pe care pașii de pe coridor îl învăl-\nmășeau mai mult.\n— El e, spuse din nou Hasnaș, zâmbind. Oare vom mai fi\nnoi buni de vânătoare acum?\nSe apropie de masă și suflă în lampă. Odaia rămase într-o\nlumină murdară, vânătă. Colonelul se opri în prag, mirat.\nÎI întâmpină fumul recede tutun, mirosul lămpii cu petrol.\n— Am stat de vorbă toată noaptea, îi spuse Hasnaș. Ne-am\npovestit fiecare dragostele din tinereţe, adăugă el cu același\nzâmbet amar.\nColonelul șovăi o clipă, frecându-și preocupat bărbia.\n— Dar nu-i nimic, continuă Hasnaș, la vânătoare tot mer-\ngem. Munţii Harghitei nu sunt prea grei...\n— Să mai bem o cafea, spuse Mavrodin, ridicându-se din\npat.\n— Dar repede! porunci colonelul, să nu ne-apuce ziua...\n— Până o faci, eu mă duc să mă spăl și să mă schimb,\nspuse Hasnaș.\nColonelul îl lăsă să plece, apoi intră în odaie și se așeză\npe scaun, alături de ușă. Ca și cum nu l-ar fi văzut, Mavro-\ndin deshise dulapul și începu să caute printre cămăși. Îşi\nalese o flanelă de lână, cu gulerul răsfrânt în afară. Apoi\numplu din nou ibricul cu cafea și-l așeză la fiert. Colonelul\nîi urmărea curios mișcările.\n— Ce ţi-a povestit boier Barbu toată noaptea? întrebă el\nîn cele din urmă.\n— Amintiri din tinereţe, îl lămuri sumar celălalt.\nColonelul începu să zâmbească și-și mângâie din nou\nobrazul, bărbierit de curând.",
  "— Multe blestămăţii a mai făcut și omul ăsta la vremea\nlui... vorbi cu reţinută mulțumire. Să stai să-l asculți așa, o\nsăptămână, două, și apoi să vezi ce carte ai să scrii mata...\nCând se întoarse Hasnaș, îl aștepta ceașca cu cafea pe\ntavă. Mavrodin sfârșise să se îmbrace. Arătau amândoi, în\nlumina turbure a zorilor, cu fețele trase, înăsprite de obo-\nseală.\n- Bea-ţi cafeaua degrabă, să nu pierdem porumbeii, îi\nspuse colonelul agale.\nApoi plecă să dezlege copoii. Cei doi rămaseră câtăva\nvreme tăcuţi, Mavrodin așezându-și lucrurile în dulap, Has-\nnaș sorbindu-și gânditor cafeaua.\n- Bine că avem vecini cu somnul zdravăn, spuse el deo-\ndată. Altminteri, n-am fi pierdut noaptea de vorbă...\nMavrodin își îmbrăcă, pe deasupra flanelei, un wind-\njacket, preocupat parcă numai de pregătirea vânătorii.\n— Şi n-ai mai întâlnit-o niciodată de-atunci? întrebă el\nbrusc, fără să-și întoarcă privirile.\n- Nu, răspunse celălalt. Nici n-am căutat-o, de altfel.\nPentru mine, lucrurile acestea sunt de mult sfârșite...\n— Și n-ai mai aflat nimic despre ea? Atâţia ani? întrebă\ndin nou Mavrodin turburat.\nHasnaș șovăi câteva clipe, apoi începu cu glas neutru, ca\nși când tot ce se pregătea să spună ar fi fost lipsit de im-\nportanță.\n— Doar peste vreo șase-șapte luni de la despărțirea noas-\ntră, toamna, a venit la mine un băietan care pretindea că e\nfratele ei vitreg, crescut de nu știu ce rude din provincie. A\nvenit să mă tapeze de câteva mii de lei, care-i trebuiau, spu-\nnea el, pentru examen. l-am dat banii, dar n-am crezut ce-mi\nspune. Nu avea curajul nici să mă privească în ochi. Cred că\nera un vagabond, rudă de departe a Lenei, căci ea nu-mi\nvorbise niciodată de un frate vitreg...\nMavrodin îl ascultase nemișcat. Apoi deschise sertarul și-și\nalese două pachete cu ţigări. In clipa următoare, copoii de-\nteră buzna în odaie. Săreau pe ei, le lingeau mâinile, se gu-\ndurau schelălăind. Hasnaș începu să-i mângâie.\n— Cuminte! Cuminte!... le poruncea el.",
  "— Să plecăm mai repede, spuse Mavrodin, să nu sculăm\noamenii...\nleșiră pe coridor. Colonelul venea din celălalt capăt,\naducând puștile.\n— Le-am făcut inspecția! vorbi cu vădită satisfacție.\nCoborau tustrei treptele spre curte, cu multă luare\naminte, ferindu-se să facă zgomot. Străbătură tăcuți ograda,\nîndreptându-se spre pădure. Luna se vedea acum din nou,\npalidă, îngheţată. Se auzeau, tot mai deslușit, tânguirile\npârâului. Colonelul grăbea pasul cu cât se depărta de casa\nde adăpost. Incerca să-și țină câinii cât mai aproape de el şi-i\nfluiera la răstimpuri; fluieratul lui, pe care cei doi îl cunoș-\nteau atât de bine, aspru și parcă neomenesc.\n— Luky! Luky! striga colonelul, înaintând în pădure.\nCei doi rămaseră în urmă. Mergeau tăcuți, gânditori. Pe\npuntea de deasupra pârâului, Mavrodin se opri.\n— Te-aș mai întreba ceva, spuse el, cu glasul sugrumat.\nTovarășul se opri și el, așezându-se pe stinghia podeţului.\n— Crezi că [leana mai trăiește? întrebă din nou Mavro-\ndin, ridicând privirile.\n— Nu, răspunse foarte încet celălalt. Nu mai trăiește...\nMavrodin își duse ușor mâna la frunte și apoi o lăsă să\nalunece, fără reazem.\n— Asta simt și eu, vorbi el foarte încet. Același lucru simt\nși eu...\nTăcu apoi, cu privirile în apa puţină a pârâului. Atunci\ns-a auzit, de departe, un pocnet surd de armă. Hasnaș în-\ntoarse capul spre marginea cealaltă a pădurii, acolo unde\nîncepea miriștea.\n— Un stol de porumbei sălbatici, vorbi el absent. Colone-\nlul are noroc astăzi... Să mergem și noi, adăugă după o\nclipă, săltându-și arma pe spate.\nPorniră amândoi, cu pas pripit, nervos, ca și cum s-ar fi\ngrăbit să-și ajungă tovarășul de vânătoare. In pădure înce-\npea să se audă tot mai limpede glasul colonelului chemân-\ndu-și de departe câinii."
]