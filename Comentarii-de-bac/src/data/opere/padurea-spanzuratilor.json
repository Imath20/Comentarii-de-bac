[
  "PĂDUREA\nSPÂNZURAȚILOR\nÎn amintirea fratelui meu Emil,\nexecutat de austro-unguri, pe fron-\ntul românesc, În anul 1917.",
  "CUPRINS\nCARTEA ÎNTÂI\n1\nSub cerul cenușiu de toamnă ca un clopot uriaș de sticlă\naburită, spânzurătoarea nouă și sfidătoare, Înfiptă la mar-\nginea satului, Întindea brațul cu ștreangul spre câmpia nea-\ngră, Înțepată ici-colo cu arbori arămii. Supravegheați de un\ncaporal scund, negricios, și ajutați de un țăran cu fața păroasă\nși roșie, doi soldați bătrâni săpau groapa, scuipându-și des\nÎn palme și hâcâind a osteneală după fiecare lovitură de\ntârnăcop. Din rana pâmântului groparii zvârleau lut galben,\nlipicios...\nCaporalul Își răsucea mustățile și se uita mereu Împrejur,\ncercetător și cu dispreț. Priveliștea Îl supăra, deși căuta să\nnu-și dea pe față nemulțumirea. În dreapta era cimitirul\nmilitar, Înconjurat cu sârmă ghimpată, cu mormintele așezate\nca la paradă, cu crucile albe, proaspete, uniforme. În stân-\nga, la câțiva pași, Începea cimitirul satului, Îngrădit cu spini,\ncu cruci rupte, putrezite, rare, fără poartă, ca și cum de multă\nvreme nici un mort n-ar mai fi intrat acolo și nici n-ar mai\nvrea să intre nimeni...\nSatul Zirin, cartierul diviziei de infanterie, se ascundea\nsub o pânză de fum și de pâclă, din care de-abia scoteau\ncapetele, sfioase și răsfirate vârfuri de pomi desfrunziți, câte-\nva coperișe țuguiate de paie și turnul bisericii, spintecat de",
  "un obuz. Spre miazănoapte se vedeau ruinele gării și linia\nferată ce Închidea zarea ca un dig fără Început și fără sfârșit.\nȘoseaua, Însemnată cu o dungă dreaptă pe câmpul mohorât,\nvenea din apus, trecea prin sat și se ducea tocmai pe front...\n— Urâtă țară aveți, muscale! zise deodată caporalul,\nÎntorcându-se spre gropari și uitându-se cu necaz la țăranul\ncare se oprește să răsufle. Auzi?...Țara... locurile... niet fru-\nmos! adăugă apoi, arătând cu mâna ținutul și stâlcindu-și\ngraiul spre a se face mai Înțeles.\nȚăranul holbă ochii, nedumerit, cu un zâmbet umil,\nbolborosind ceva pe rusește.\n— Nu pricepe ăsta, don' căprar, limba noastră, zice atun-\nci un soldat, Îndreptându-se din șale.\n— Nici nu-i vina lor că țara-i păcătoasă, adăugă Îndată\ncellalt soldat, proptindu-se În lopată.\nToți trei militarii priveau acuma cu mare dispreț la țăran-\nul care, neÎnțelegând vorbele străine, plecă rușinat capul În\ngroapa cu fundul galben, adâncă de vreo jumătate de met-\nru.\n— Ei, ce stați? Ce leneviți? strigă deodată caporalul, luân-\ndu-și seama. Asta-i groapă? Nu vi-e rușine?... Uite-acu pică\nconvoiul... și nici groapa nu-i gata!... Ori vreți să dau eu de\ndracu din pricina voastră?... Hai! pune osul, nu te holba la\nmine!\n— Așa-i, bine zici, don' căprar, mormăi un soldat, izbind\ncu târnăcopul Într-un bolovan. Dar nici asta nu-i armată,\ndon' căprar... S-ajungem noi gropari... de...\nOamenii se așternură degrabă pe muncă, În vreme ce ca-\nporalul, mulțumit, răspunse iarăși mai prietenos:\n— Soldatul trebuie să facă de toate În război, că de-aceea-\ni războiul război... Ori aici, ori pe front, ori În spital, tot la\nrăzboi se socotește... De ce nu zici mai bine că am avut",
  "noroc cu Întârzierea?... Ce ne făceam dacă soseau la patru,\ncum era ordinul? Ne lua naiba pe toți... Ce-i drept, sunt mil-\nitar vechi, dar n-am mai pomenit să spânzure oameni așa,\naproape pe Întuneric...\nApoi tăcu brusc. Privirea lui se oprise asupra\nspânzurătorii, al cărei braț parcă amenința pe oamenii din\ngroapă. Și În aceeași clipă ștreangul prinse a se legăna ușor...\nCaporalul simți un fior rece și Întoarse repede capul. Atunci\nÎnsă văzu crucile albe, În linii drepte, din cimitirul militar și,\nbuimăcit, făcu stânga Împrejur, dând iarăși cu ochii de mor-\nminte În cimitirul satului... Fu cuprins de o frică\nsugrumătoare, ca În fața unor stafii. Se stăpâni totuși În\ncurând și, scuipând cu scârbă, murmură:\n— Ce viață mai e și asta... Încotro te uiți, numai moarte\nși morminte și morți...\nUn vânt tomnatic, umed și trist, Începu să bată dinspre\nsatul amețit de ceață, aducând pe aripi zvonuri de gemete\nÎnăbușite. Din văzduhul cenușiu picură atâta pustietate, că,\nsimțindu-și sufletul Împovărat, caporalul Încremeni cu fața\nspre turnul bisericii, cu privirea pierdută, fără să bage de\nseamă că pe cărarea cimitirului se apropia un ofițer. Își veni\nÎn fire de-abia când auzi pașii. Tresări și, Întorcându-se la\ngropari, le zise cu glasul Încă răgușit de neliniște:\n— Dați zor, băieți, că vine un domn ofițer... De-acuma\ntrebuie să sosească și convoiul... Of, barem de-am scăpa mai\nrepede!... Degeaba, asta nu-i treabă de militar!\nOfițerul se apropia șovăitor. Vântul Îi flutura pulpanele\nmantalei, Împingându-l parcă spre o țintă nedorită. Era\nmijlociu ca statură și avea puțină barbă, care-i dădea o\nÎnfățișare de milițian sedentar, deși altfel nu părea mai mult\nde treizeci și cinci de ani. De sub casca de fier lătăreață, fața\nlui rotundă și bălaie apărea chinuită, mai cu seamă din pric-",
  "ina ochilor cafenii, mari și ieșiți din orbite, care priveau\nÎnfrigurați stâlpul spănzurătorii, fără a clipi, cu un nesațiu\nbolnăvicios. Gura, cu buzele cărnoase, era strânsă Într-un\nspasm dureros, tremurător. Mâinile Îi atârnau țepene,\naproape uitate.\nCaporalul Îl primi cu un salut milităresc, bătându-și zgo-\nmotos călcâiele bocancilor. Ofițerul se opri la câțiva pași,\nrăspunse dând din cap ușor și, mereu cu privirea la ștreang,\nÎntrebă:\n— La ce oră e hotărâtă execuția?\n— La patru a fost, trăiți, domnule căpitan, răspunse cap-\noralul atât de tare, că ofițerul Întoarse repede ochii spre\ndânsul. Dar văd că e cinci și Încă n-au sosit...\n— Da... da, murmură căpitanul coborând privirea asupra\ngroparilor care săpau tăcuți, cu capetele În pământ. Apoi\nÎntrebă iar, mai sigur: și cine va fi spânzurat?\n— Noi nu putem ști, domnule căpitan, zise caporalul\ncam Încurcat. Se aude c-ar fi un domn ofițer, dar nu putem\nști bine...\n— Și pentru ce fel de vină? stărui ofițerul, privindu-l\ncercetător, aproape mânios.\nCaporalul se zăpăci de tot și răspunse șovăind cu un zâm-\nbet de milă amară:\n— De, domnule căpitan... noi de unde să știm? În război\nviața omului e ca floarea, se scutură te miri de ce... Păcatele-\ns multe de la Dumnezeu, și oamenii nu iartă...\nCăpitanul se uită lung la dânsul, mirat parcă de vorbele\nlui, și nu mai Întrebă nimic. Ridicând Însă ochii și văzând\niar spânzurâtoarea, se retrase câțiva pași ca În fața unui\nvrăjmaș amenințător. În aceeași clipă, pe cărarea dinspre\nsat, răsună un glas aspru și poruncitor:\n— Caporal!... Gata, caporal?...\n— Gata, domnule locotenent! strigă caporalul, Întorcân-",
  "du-se, cu mâna la cozoroc.\nLocotenentul, În ulancă strânsă pe corp și cu guler de\nblană sură, venea foarte grăbit, aproape alergând, și vorb-\nind mereu:\n— Gata tot, caporal? Convoiul a pornit adineaori și În\ncâteva minute va fi aici... Dar plutonierul unde-i? De ce n-a\nvenit Înainte?... Dacă eu, care n-am nici o Însărcinare di-\nrectă, m-am putut osteni...\nTăcu brusc văzând pe căpitanul străin și necunoscut, care-\nl privea neliniștit. Locotenentul salută și Înaintă până la\nmarginea gropii, izbucnind apoi foarte nervos și cu vocea\nzgârietoare:\n— Scăunelul, caporal! Unde-i?... Ce te uiți ca un ner-\nod?... Pe ce vrei tu să se urce condamnatul?... Ce oameni!\nAtâta nepăsare n-am mai văzut... Din pământ să-mi scoți un\nscăunel, ai Înțeles? Și În două minute să fii Înapoi!... Aide,\nmișcă, ce mai caști gura?!\nCaporalul porni fuga spre sat, În vreme ce locotenentul,\naruncând o privire căpitanului, care stătea deoparte, urmă\nmai potolit:\n— Cu astfel de oameni nu batem noi Europa... Unde nu-\ni conștiința datoriei...\nVorbind, trecu lângă stâlpul de brad, chiar sub ștreangul\nnemișcat. Examină groapa mormăind ceva, nemulțumit, și\npe urmă ridicând ochii apucă cu amândouă mâinile funia\nce-i atârna deasupra capului, parcă ar fi vrut s-o Încerce dacă-\ni destul de solidă. Întâlnind Însă privirea speriată a\ncăpitanului, dădu drumul ștreangului, rușinat și umilit. Mai\nstătu acolo câteva clipe, nehotărât, apoi deodată merse drept\nÎn fața străinului, prezentându-se:\n— Locotenent Apostol Bologa...\n— Klapka, Îl Întrerupse căpitanul, cu mâna Întinsă. Otto\nKlapka... Adineaori am sosit, și tocmai de pe frontul ital-",
  "ian... În gară am aflat că aveți o execuție și, nici nu-mi dau\nbine seama cum, iată că am nimerit aici...\nÎn glasul căpitanului tremura o sfială atât de neascunsă,\ncă locotenentul, fără să vrea, se simți cuprins iar de rușinea\nde adineaori și, Încurcat, zise cu o vioiciune silită:\n— Vasăzică sunteți mutat În divizia noastră?\n— Da... la al cincizecilea de artilerie de câmp...\n— A, chiar În regimentul nostru! strigă Bologa deodată,\ncu bucurie neprefăcută. Atunci bine-ați venit!\nFața căpitanului se Însenină, parcă În sinceritatea lo-\ncotenentului s-ar fi dezvăluit un om nou. Privirile lor se\nÎncrucișară Într-o licărire de simpatie. O clipă. Apoi Klapka\navu o cutremurare și Întrebă aproape Înfricoșat:\n— Pe cine spânzurați?\nÎn ochii lui Apostol Bologa, albaștri și adânciți În cap, se\naprinse o mândrie stranie. Răspunse cu o indignare abia\nstăpânită:\n— Un sublocotenent ceh, Svoboda... mai mare rușinea\npentru corpul ofițeresc... A fost prins tocmai când era să\ntreacă la dușman, Înarmat cu hărți și planuri. Rușinos și\nrevoltător!... Nu-i așa? adăugă după câteva clipe, fiindcă\nKlapka tăcea.\n— Mda... da, poate, zise căpitanul, tresărind nesigur.\nRăspunsul Îndoielnic Îndârji pe Bologa. Începu să vor-\nbească atunci cu o volubilitate care se vedea că nu i-e firească,\nvrând parcă să convingă cu orice preț:\n— Am avut onoarea să fac parte din Curtea Marțială care\nl-a judecat și, prin urmare... De altfel nici el n-a tăgăduit.\nNici vorbă, față de dovezile definitive, ar fi fost zadarnică\norice apărare... A fost de un cinism Într-adevăr nemaipomenit.\nN-a deschis gura toată vremea și n-a vrut să răspundă măcar\nla Întrebările președintelui... Ne-a privit sfidător, pe rând,",
  "cu un fel de dispreț falnic... Chiar sentința de moarte a primit-\no zâmbitor și cu niște ochi... Firește, asemenea oameni nu\nse spăimântă nici de moartea infamantă... Când l-au prins,\nÎntr-un unghi mort, o patrulă comandată de ofițer, a vrut să\nse Împuște... Ce dovadă mai palpabilă decât Încercarea de\nsinucidere? Curtea l-a condamnat la moarte În unanimitate,\nfără discuție, atât a fost de vădită crima... Eu Însumi, deși\nsunt o fire excesiv de șovăitoare, de data aceasta am\nconștiința pe deplin Împăcată, absolut pe deplin...\nKlapka, buimăcit mai ales de asprimea glasului, murmură:\n— O, Doamne... dovezile... când e vorba de o viață de\nom...\nPe buzele subțiri, cu colțuri supte ale locotenentului răsări\nun amestec de ironie și de dispreț:\n— Uitați, domnule căpitan, că suntem În război și pe\nfront!... O viață de om nu e Îngăduit să primejduiască viața\npatriei!... Dacă ne-am călăuzi după considerații sentimen-\ntale, ar trebui să capitulăm În fața tuturor... Se vede Însă că\nsunteți ofițer de rezervă, altfel n-ați vorbi așa despre o\ncrimă...\n— Da, adevărat, se grăbi Klapka cu teamă. Am fost avo-\ncat... În vreme de pace... Acum Însă...\n— Și eu sunt ofițer de rezervă, Întrerupse locotenentul\ncu mândrie. Războiul m-a smuls din mijlocul cărților, de la\nUniversitate, unde aproape pierdusem contactul cu viața reală.\nDar m-am dezmeticit repede și mi-am dat seama că numai\nrăzboiul e adevăratul generator de energii!\nCăpitanul zâmbi, ca și când răspunsul i s-ar fi părut ridi-\ncol, și zise cu glas blajin, colorat de o ironie blândă:\n— Și eu care credeam că războiul e un ucigător de en-\nergii!\nApostol Bologa roși ca o fecioară și nu Îndrăzni să se uite",
  "În ochii căpitanului. Se simțea jignit până În măduva oase-\nlor și căuta În minte un răspuns aspru, care să pună capăt\nconvorbirii. Atunci Însă sosi gâfâind caporalul, cu scăunelul\nfără spetează.\n— Un moment, domnule căpitan, rosti Bologa triumfător,\nÎntorcându-se spre caporalul asudat, parcă i-ar fi adus mân-\ntuirea. E prea Înalt, nu vezi? strigă apoi mânios. Cum să se\ncațăre condamnatul pe asemenea... În sfârșit, ce-mi fac eu\nsânge rău, când nici nu e În atribuțiile mele execuția?!... Să\nvedeți voi ce va zice domnul general, să țineți minte!... Acu-\nma ce mai stai? Aide, potrivește cel puțin locul și trage mai\nsus funia!... Ce oameni!\nRidică mâinile, revoltat, și-i Întoarse spatele. Se potoli\nÎnsă brusc, zărind pe cărarea dinspre sat un grup de ofițeri\ncare se apropiau cu o gravitate solemnă. În frunte venea Însuși\ncomandantul diviziei, mic, gras, cu picioarele scurte și foarte\nroșu la obraz, bătându-și nervos carâmbul cizmei cu o cra-\nvașă, În vreme ce pretorul militar, un căpitan burtos, cu mustăți\nsure, Îi explica ceva gesticulând larg cu mâna dreaptă, În care\nținea o foaie de hârtie...\n— Vine convoiul... Uite și generalul! șopti Bologa, clip-\nind repede către căpitanul care se dădea mai Înapoi, ca di-\nnaintea unei năluci neașteptate.\nLocotenentul alergă Întru Întâmpinarea generalului și, sa-\nlutând, raportă cu importanță:\n— Întâmplător am venit mai devreme, excelență, și am\nconstatat că lipsea scăunelul...\n— Lipsea? repetă generalul cu o privire nemulțumită spre\npretorul care se uita disperat la Bologa.\n— Am luat Însă imediat măsuri de Îndreptare, se grăbi să\nadauge locotenentul, ca să scape pe pretorul uluit din\nÎncurcătură.\nTotuși pretorul simți că generalul s-a supărat și, mur-",
  "murând o scuză, Își iuți pașii, ca să ajungă cel dintâi la locul\nexecuției și să se Încredințeze cum i s-au Împlinit ordinele.\nDintr-o aruncătură de ochi văzu tot, fără a se sinchisi de\ncaporalul Înțepenit Într-o salutare Înfricoșată. Vru să se\nÎntoarcă zâmbitor spre generalul care sosea, dar deodată Își\naduse aminte și Întrebă Îngrijorat:\n— Călăul unde-i, caporal?\n— Noi nu știm, domnule căpitan, răspunse caporalul.\nNoi am avut ordin să facem groapa și...\n— Cum nu știii, dobitocule? se răsti pretorul cuprins de\nspaimă și răcnind aproape furios: Dar unde-i plutonierul?\nCe-a făcut plutonierul?... Plutonier!... Închipuiți-vă, ex-\ncelență, n-avem călău! adăugă, În culmea zăpăcelii, către\ngeneralul care tocmai sosise aproape de groapă. Eu degea-\nba iau toate măsurile reglementare, căci oamenii nu-și mai\nfac datoria!\nUn plutonier, cu fața cenușie și uscată, veni În fuga mare\nși se opri tremurând lângă stâlpul spânzurătorii.\n— Ce-ai făcut, ticălosule? Unde-i călăul? se repezi pre-\ntorul, scrâșnind dinții. Am să te... am să...\n— Treizeci de zile Închisoare! interveni generalul,\nsmulgându-și mustața stângă și amenințând cu cravașa. Acu-\nma Însă trebuie comandat un om numaidecât...\n— Caporal, tu vei fi călăul! zise pretorul repede, mai\nușurat.\n— Domnule căpitan, vă rog cu supunere, iertați-mă... bol-\nborosi caporalul, Îngălbenind. Eu, domnule căpitan, vă rog\ncu supunere...\nPretorul nici nu-l auzi, ci se apropie de general ca să se\nmai plângă, drept explicație, de nedisciplina oamenilor.\nGeneralul Însă, cu o indignare stăpânită, Îl Întrerupe scurt,\nmormăind:",
  "— Vom vorbi mai târziu... Acuma, la datorie!\nPe cărarea sură, În coborârea grăbită a Înserării, grosul con-\nvoiului se legăna Încet. Condamnatul, Înfășurat Într-o mantie\nverzuie, cu gulerul ridicat, cu o pălărie civilă În capul plecat,\npășea mașinal la brațul unui preot militar bătrân, Înconjurat\nde patru soldați cu baioneta la armă. Urmau grupuri de ofițeri\nși soldați, de-a valma, aduși de pe front Înadins ca să vază\nexecuția, toți cu căști de război și În uniforme murdare, cu\nmiros greu de tranșee, resfirați În voie, Încât coada ajungea\npână aproape de marginea satului.\nSub spânzurătoare, caporalul aștepta smirna, cu ochii\ntulburați, În vreme ce plutonierul Îi șoptea și-l Învăța cum și\nce are de făcut.\nVântul umed se Înteți, măturând pământul, Împiedicân-\ndu-se În mormintele cimitirelor, zgâlțâind pe oamenii care se\napropiau...\nApoi preotul se opri la marginea gropii cu osânditul care,\nvăzând lutul galben și cleios, avu o zguduire scurtă.\n— Dumnezeu e bun și mare, Îi bolborosi la ureche preot-\nul, speriat, Întinzându-i crucea la buze.\n— Pe dincolo, părinte... vă rog! răsună iarăși glasul pre-\ntorului, nervos și răgușit. Trebuie ordine... Plutonier, ia sea-\nma! Nu-ți știi datoria?\nMersul convoiului se iuți ca la comandă și În câteva clipe\nse făcu o roată de oameni În jurul spânzurătorii. Toți tăceau\nÎnsă, parcă le-ar fi fost frică să nu tulbure somnul unui bol-\nnav istovit de suferințe. Doar zgomotul de pași nerăbdători\nse amesteca În gemetele vântului stăruitor...\n— Doctore, doctore, durează mult? șopti Apostol Bologa,\nagățându-se de brațul medicului, care se zbătea să-și de-\nschidă trecere printre soldații Îngrămădiți.",
  "— Ai să vezi... acuma nu-i vreme de... răspunse docrorul\nplictisit. Puțin loc, hei, ce Dumnezeu... Făceți-mi loc, băieți!\nBologa izbuti să se strecoare, pe urmele medicului, până\nla picioarele gropii, În fața spânzurătorii. Gâtul Îi era uscat\nși amar, iar inima i se frământa Într-o emoție aproape dure-\nroasă. Se simțea mulțumit că va vedea tot și, ca să-și po-\ntolească nerăbdarea, se uită Împrejur, căutând cunoscuți și\nprieteni printre zecile de fețe tăbăcite de război și schi-\nmonosite sub povara căștilor de oțel... Generalul stătea În\ndreapta, numai la vreo trei pași, ursuz, nemișcat. Mai Înco-\nlo Însă locotenentul Gross trepida fără astâmpăr, urmărind\ncu atenție disperată toate mișcările condamnatului, care-i\nfusese bun prieten. Văzând pe Gross, Bologa Își aduse aminte\nde căpitanul străin de adineaori și Îl descoperi la spatele\ngeneralului, ținându-se cu mâna de falcă, neclintit ca o mus-\ntrare.\n“Ce om! se gândi Bologa cu necaz. Vine de la gară de-a\ndreptul aici și tot el vrea să-mi dea lecții de umanitarism,\nparcă eu aș fi o fiară sau...”\nÎn clipa aceea o mână Îi strânse brațul.\n— A, Cervenko! murmură Bologa, Întorcându-se. Tu\naici?... Mă mir... Desigur că n-ai venit de bunăvoie... Știi că\neu am făcut parte din Curtea Marțială?\nCăpitanul Cervenko nu mai apucă să răspundă, căci În\nvăzduh țâșni brusc glasul pretorului, mult mai ascuțit și mai\ntăios ca adineaori:\n— Toată lumea trei pași Înapoi!... Loc!... Loc!...\nOamenii, spăimântați parcă de zgomotul care Îndrăznea\nsă străpungă trecerea, se Îmbulziră și se retraseră câțiva pași.\nÎn locul gol din jurul gropii rămase numai generalul, pe când\nlângă stâlpul cioplit condamnatul privea drept Înainte,\nmângâind blând digul care Închidea orizontul. Bologa, cu\ninima strânsă, se uita drept În ochii lui mari, negri, fierbinți...",
  "Și văzu deodată că omul de sub ștreang se Întoarce spre\npretorul Înmărmurit și-l auzi foarte deslușit, zicând:\n— Vreau să mor mai repede...\nGeneralul Încruntă din sprâncenele-i stufoase și Îmbinate,\nspunând pretorului:\n— Vezi ce dorește.\nDar condamnatul ridicase acuma ochii peste capetele oa-\nmenilor și parcă nici nu mai auzi Întrebarea pretorului care,\nașteptând zadarnic un răstimp, izbucni speriat:\n— Gata?... Atunci... da... atunci...\nȘi, uitându-se jignit spre general, păși pe movila de lut\nproaspăt de la marginea gropii, desfășură hârtia ce i se boțise\nÎn mână și citi sentința Curții Marțiale a diviziei, care osân-\ndea la moarte prin ștreang pe sublocotenentul Svoboda,\npentru trădare și dezertare la dușman. Glasul Îi suna gol și\nprefăcut, de două ori se Încurcă, drept care generalul Îi aruncă\ndouă priviri scrutătoare, iar la sfârșit răguși, parc-ar fi răcnit\ndin răsputeri o zi Întreagă.\nApostol Bologa se făcu roșu de luare-aminte și privirea i\nse lipise pe fața condamnatului. Își auzea bătăile inimii, ca\nniște ciocane, și casca Îi strângea țeasta ca și când i-ar fi fost\nmult prea strâmtă și Îndesată cu sila. O mirare neÎnțeleasă Îi\nclocotea În creieri, căci În vreme ce pretorul Înșira crimele și\nhârtia Îi tremura Între degete, obrajii sublocotenentului de\nsub ștreang se umplură de viață, iar În ochii lui rotunzi se\naprinse o strălucire mândră, Învăpăiată, care parcă pătrundea\npână În lumea cealaltă... Pe Bologa, la Început, privirea aceas-\nta Îl Înfricoșă și Îl Întărâtă. Mai pe urmă Însă simți limpede\ncă flacăra din ochii condamnatului i se prelinge În inimă ca\no imputare dureroasă... Încercă să Întoarne capul și să se\nuite aiurea, dar ochii omului osândit parcă Îl fascinaseră cu\nprivirea lor disprețuitoare de moarte și Înfrumusețată de o",
  "dragoste uriașă. În cele din urmă Bologa se aștepta ca gura\ncondamnatului să se deschidă și să scoată un strigăt\nÎngrozitor de izbăvire, Întocmai ca cei dintâi credincioși care,\nÎn clipa morții silnice, vedeau pe Hristos...\nPretorul Îndoi repede hârtia și, punând-o În buzunar,\nmormăi ceva obosit. Atunci plutonierul se apropie de con-\ndamnat și-i șopti foarte umil:\n— Mă rog... mantaua...\nSvoboda, fără să-l privească, lepădă Îndată mantaua și\nrămase Într-o haină civilă cu gulerul răsfrânt, care-i lăsa gol\ngâtul alb, subțire și lung. Pe urmă scoase pălăria, Își netezi\npărul pe frunte și sărută lacom crucea din mâna preotului,\nÎnchinându-se repede... Se uită Împrejur o clipă, puțin ulu-\nit, ca și când ar fi uitat ceva. Apoi, cu o licărire de bucurie,\nÎși aduse aminte și se sui pe scăunelul de lângă stâlpul de\nbrad. Cu privirea lucitoare, cu fața albă și luminată, părea\ncă vrea să vestească oamenilor o izbândă mare.\n— Aide, băiete, nu-ți fie frică, murmură plutonierul\nÎnfricoșat către caporalul scund, luându-l de spate și Împ-\ningându-l ușor spre condamnat.\nCaporalul se apropie dârdâind, neștiind ce să facă. Se\nuită Înapoi și, la un semn al plutonierului, Întinse brațele\nspre ștreang.\n— Jos tunica! strigă atunci generalul, cu voce groasă.\nMilitarul În uniformă nu poate fi călău!\nÎntr-un minut caporalul Întinse iarăși mâinile spre funie,\nnumai În cămașă și cu capul gol, ca un al doilea osândit. În\nrăstimp Însă Svoboda Își potrivise singur lațul pe gât, parcă\nar fi Încercat un guler neobișnuit.\n— Trage scaunul! șopti iarăși plutonierul.\nCaporalul smulse năuc scăunelul de sub picioarele con-\ndamnatului. Brațul spânzurătorii pârâi, și trupul Începu a se",
  "zvârcoli În căutarea unui sprijin. În ochi lucirea stranie,\narzătoare, pâlpâia mai puternic, cu tremurări grăbite, din ce\nÎn ce mai albă... Bologa vedea bine cum bulbii ochilor se\numflau și se Învinețeau, și totuși privirea Își păstra strălucirea\nÎnsuflețită, parcă nici moartea n-ar fi În stare s-o Întunece\nsau s-o nimicească...\nPlutonierul mai spuse ceva caporalului care, disperat, se\nrepezi și, cu amândouă mâinile, cuprinse picioarele spân-\nzuratului, zguduite Încă de spasmuri nătânge.\n— Dă-i drumul! strigă pretorul speriat. La o parte!... Ce\nfaci?\nDoctorul, lângă Apostol Bologa, stătea cu ceasornicul În\nmână, numărând vremea. Perdelele negre ale amurgului se\nlăsau acuma tot mai grăbite. Vântul se oprise brusc, ca un\nalergător sosit În fața unei prăpăstii. Apoi, prin pânza tăcerii\nce se urzea, străpunse deodată un oftat prelung, ca o che-\nmare...\nDar numai Bologa se Întoarse și văzu un soldat cu o urmă\nde rană În obraz, cu fața scăldată În lacrimi, gemând de\nmilă. Vru să-i facă semn să Înceteze, dar atunci zări licăriri\nde lacrimi și În ochii altor oameni din apropiere. Se zăpăci\nși simți că i s-a uscat cerul gurii.\n“De ce geme soldatul?” se gândi dânsul ca să-și do-\nmolească inima; dar În clipa când Îi răsări Întrebarea aceasta\nÎn creier, privirea lui Întâlni iarăși ochii spânzuratului, În\ncare acuma strălucirea de adineaori, mândră și Încrezătoare,\nse zbuciuma gâtuită de Întuneric.\nTrecură astfel câteva minute. Corpul spânzuratului nu\nmai mișca de mult. Amurgul acoperea Întreg pământul, ca\nun lințoliu negru...\n— Ce facem, doctore? izbucni deodată generalul, ursuz.\nNu vezi că s-a Întunecat?",
  "— Datoria, excelență, răspunse medicul liniștit, cu ochii\nla ceas.\n— Ce datorie?... Constată! Asta-i datoria dumitale! zise\ngeneralul mai Îndârjit.\nDoctorul ridică din umeri, se apropie de stâlp și pipăi\npulsul spânzuratului, iar pe urmă murmură:\n— A murit mai repede, parcă i-a fost silă de viață...\n— Lasă comentariile! se Înfurie generalul. Rezultatul!\n— Excelență, condamnatul a expirat, raportă doctorul\nsalutând.\n— Atunci? Ei? zise generalul nerăbdător, Întorcându-se\ncătre pretorul buimăcit.\n— Excelență, sentința s-a executat, rosti pretorul grăbit,\nbătându-și călcâiele ca un recrut silitor.\nGeneralul venise Înadins ca să țină o cuvântare asupra\ndezertării la inamic și mai ales asupra pedepselor ce vor\nlovi fără cruțare pe cei care s-ar abate de la datoriile ostășești.\nDar acuma se simțea obosit și nu mai avea poftă de discur-\nsuri.\n— Atunci să mergem! mormăi dânsul, pornind atât de\nbrusc, că oamenii de-abia avură vreme să se dea la o parte\nspre a-i face loc să treacă.\nPretorul Împărți repede ordinele cuvenite plutonierului\nși apoi alergă după general, să-i explice că vina incidentelor\ncade exclusiv În sarcina oamenilor nedisciplinați. Pe urmă\ntoată lumea se urni și câmpul se umplu de pași. Numai Apos-\ntol Bologa rămase pironit pe loc, cu ochii mereu la spân-\nzuratul căruia vântul Îi zvârcolea aripile hainei.\n— Bietul om! zise deodată căpitanul Cervenko, cu glas\nplâns, lângă Bologa.\n— Cum? Ce zici? făcu Bologa tresărind și adăugând\nÎndată, ca să-și ascundă emoția: De ce bietul om? De ce",
  "adică...\nDar nu sfârși, nici nu așteptă răspunsul căpitanului. Plecă\npe cărare, spre sat, după ceilalți, ca și când i-ar fi fost frică să\nnu-l prindă noaptea aici. La vreo treizeci de pași ajunse din\nurmă pe Klapka.\n— Ei, ți-a plăcut, filozofule? Îi zise căpitanul cu o ușoară\nimputare În glas.\n— Domnule căpitan, pedeapsa... crima... legea, bolboro-\nsi Apostol Bologa, speriat de Întrebarea căpitanului.\n— Da, da... și totuși... omul! murmură Klapka Întunecat.\n— Omul... omul... omul, făcu Bologa, cutremurându-se.\nÎmprejur Întunericul se Înăsprise, Încât Înțepa ochii.\nBologa Întoarse capul. Pe câmp, cât pătrundea privirea, si-\nluete negre se mișcau de ici-colo, parcă toți oamenii s-ar fi\nprefăcut În stafii fără odihnă. Numai spânzurătoarea albea\nnepăsătoare, Împrejmuită de crucile albe din cimitirul mili-\ntar.\nBologa se cutremură iar. Un frig dureros Îi cutremură ini-\nma. Șopti cu teamă:\n— Ce Întuneric, Doamne, ce Întuneric s-a lăsat pe\npământ...\nGlasul lui șerpui ca un scâncet de bolnav și se stinse În\noftările vântului.\n2\nÎntunericul sugruma satul foarte Împrăștiat În care azi\ntrăiau mai mulți soldați dușmani decât civili. Casele negre\nstrăjuiau sperioase ulița largă, neprunduită, răvășită de gro-\npi, desfundată de miile de căruțe ce treceau necontenit spre\nfront, Încărcate cu merinde pentru oameni, Întorcându-se\nÎnapoi veșnic pline cu rămășițe de-ale luptelor... Ici-colo scli-",
  "pea câte-un ochi de lumină galbenă, plăpândă, Însemnând\ncomandamente, spitale, cârciumi-popote... Prin băltoacele\nuliții se Împleticeau, Înjurând și blestemând, cei ce revene-\nau de la execuție.\nApostol Bologa mergea tăcut alături de căpitanul străin.\nVroi mereu să-și grăbească pașii, să se despartă de omul\nacesta bănuitor, care parcă și tăcând Îi făcea mustrări. Dar În\naceeași vreme aștepta să mai afle de la dânsul ceva nespus\nde important și-i era atât de necaz că nu mai deschide gura,\nÎncât Îi venea să țipe... Și Întunericul umed, Înecăcios Îi strân-\ngea În clește inima, din ce În ce mai fără milă.\nApoi, În fața unei case cu ferestrele luminate, se auzi\nglasul generalului, iar Klapka tresări și zise:\n— Eu mă opresc aici... să...\nBologa nu răspunse și nici măcar nu salută, ci trecu\nÎnainte, mai repede, ușurat, bucuros că a scăpat și Înfricoșat\nsă nu-l cheme Înapoi, ca și când căpitanul ar fi fost pricina\napăsării ce-i Încovoia sufletul. În curând coti Într-o ulicioară\nstrâmtă și apoi intră În ograda căsuței de nuiele, unde Își\navea locuința. Din fund, dintr-un șopron, auzi cântec jalnic.\nSe supără că ordonanței Îi arde de cântece tocmai acuma.\nTotuși ascultă câteva clipe, gândindu-se: “E cântec de la noi...”\nVru să strige pe Petre, dar, după ce deschise gura, Își luă\nseama și păși brusc În tindă. Nu găsi ușa odăii și se Înfurie:\n“El cântă În loc să...” În odaie, pe o masă, ardea lampa cu\nflacăra gâtuită, cu sticla funinginită. Bologa Își așeză casca\npe laviță, pe urmă se trânti pe pat și rămase Întins, cu mâi-\nnile pe piept, cu ochii În tavanul cu grinzi negre și crăpate.\nSe simțea frânt, ca după o muncă istovitoare.\n“Până la masă am să mă odihnesc puțin, să-mi alung gân-\ndurile”, Își zise dânsul, căscând și Închizând ochii.\nDar Îndată gândurile se năpustiră asupra lui din toate",
  "ascunzișurile creierului, ca niște păsări hrăpărețe, și În ure-\nchi Îi răsună cântecul ordonanței atât de limpede, parcă ar fi\ncântat sub fereastră. Atunci, spăimântat, deschise iar ochii.\nÎi trecu prin minte că ar trebui totuși să cheme pe Petre, să-\ni spuie că mâine În zori de zi vor pleca Înapoi pe front și\ndeci să nu uite ceva pe-aici... În același timp, Însă, Își dădu\nseama că i-e frică să rămâie singur cu gândurile-i proprii și-și\nrăspunse: “Conștiința mea e Împăcată”... Și numaidecât, ca\nla poruncă, Îi răsăriră În minte argumentele, cu zecile,\nÎmbulzindu-se să-l Încredințeze că Svoboda a fost vinovat,\na Încercat să dezerteze și să trădeze, și că, prin urmare, el,\ncare din Întâmplare l-a judecat și l-a osândit, n-are să-și im-\npute nimic, nimic... Totuși, pe când asculta În suflet dovez-\nile liniștitoare, În tavanul cu grinzi negre se iviră, Întâi ca\nniște sclipiri fără rost, apoi tot mai lămurit, ochii omului de\nsub ștreang, cu privirea mândră, tulburătoare ca o chemare,\nÎn al cărei foc straniu valurile de argumente se topeau ne-\nputincioase.\n“Nu mai Încetează Petre... De ce nu Încetează?” se gân-\ndi atunci, Închizând iar pleoapele și lăsându-se obosit, În\nvoia soartei.\nSingură doina soldatului Îi mai tremura În creieri, lină și\nblândă ca o mângâiere catifelată, trezindu-i din somn șira-\nguri de amintiri și strămutându-i sufletul, pe aripi de vis,\nacasă, În târgușorul Parva de pe valea Someșului.\nAcolo era casa lui părintească, bătrână, solidă, chiar pes-\nte drum de biserica nouă, strălucitoare. Din cerdacul cu stâlpi\nÎnfloriți, printre crengile nucilor sădiți În ziua nașterii lui, se\nvedea mormântul tatălui său, Împodobit cu o cruce sură de\npiatră, pe care numele, săpat cu slove aurite, se deosebea\ndin depărtare: Iosif Bologa.\nCasa avea Încăperi multe, cu mobile vechi, severe, ame-",
  "stecate, și o curte mare, cu acareturi În fund, și mai Încolo, o\ngrădină ce mergea până la Someșul cu ape gălăgioase. Aceas-\nta a fost, Împreună cu câteva “table” de pământ roditor,\nzestrea fiicei doctorului Hogea, primul medic de plasă În\nParva, al cărui mormânt se află de asemenea În curtea bic-\nericii, ca o amintire a unei vieți de cinste și sârguință, și\nvrednic urmaș al fostului subprefect din vremea revoluției\nși domniei lui Avram Iancu. Cea mai mare bucurie a avut-o\ndoctorul În ziua când bătrânul protopop Groza i-a cununat\nfata cu avocatul Iosif Bologa. Din bucuria aceea i s-a tras și\nmoartea, urmată la câteva luni după nunta unicei sale\nodrasle... Domnișoara Maria, de altfel, Își binemeritase no-\nrocul. Fusese fată cuminte, așezată, fără fumuri și cu mare\ncredință În Dumnezeu. Rămasă orfană de mamă, a crescut\nÎn internatul de fete din Sibiu. Acolo, În preajma examenu-\nlui de clasa a șasea liceală, În familia directoarei, a făcut\ncunoștință cu Iosif Bologa, care, peste o săptămână și fără\na-i spune ei măcar o vorbă, a scris doctorului Hogea, la Par-\nva, cerându-i mâna. Peste altă săptămână s-a pomenit cu\ntatăl ei, a aflat că “marele avocat” o iubește și, În trei zile,\nau serbat logodna chiar În casa directoarei, dezolată că\n“Mariți” barem n-a terminat clasa... A stat apoi logodită cin-\nci luni, până ce, după laborioase tratative cu socrul, Bologa\ns-a hotărât să-și strămute În Parva cancelaria avocațială, fără\nmulți clienți, din Sibiu. Astfel Maria a avut vreme să se\nobișnuiască cu gândul că se va mărita cu un om care, și\ndupă logodnă, i-a rămas ca un străin. În loc de iubire, simțea\npentru Bologa un respect speriat, mai ales din pricina\navalanșelor de laude cu care o copleșea tatăl ei ori de câte\nori venea vorba despre viitorul său ginere.\nNici nu a fost Iosif Bologa bărbatul care să Înflorească\nvisele romantice ale unei fete de șaptesprezece ani. În figu-",
  "ra lui aspră, colțuroasă, cu ochi scufundați În orbite și\nadumbriți de sprâncene stufoase, cu mustăți castanii, bogate\nși cu o bărbie lată și puțin Învinețită de tăișurile briciurilor,\npărea că se simțea mai acasă ura decât dragostea. Deși scump\nla vorbă și veșnic serios, avea un glas pătrunzător de fierbinte,\ndovedind o inimă blândă și un suflet Încordat de viață\nlăuntrică. A fost feciorul cel mai mare al unui preot sărac\ndin Țara Moților, În a cărui familie rămăsese, ca un trofeu,\namintirea strămoșului Grigore, fruntaș În răscoala lui Horia\nși tras pe roată, la Alba-Iulia, după potolirea țăranilor. În\nsufletul lui Iosif Bologa icoana străbunului erou și martir a\nÎntețit râvna de muncă și a Învăpăiat un ideal. Îndată după\nce și-a dobândit diploma de avocat, s-a aruncat cu toată\npatima În politică, izbutind să ajungă cel mai tânăr con-\ndamnat În procesul Memorandului și să petreacă vreo doi\nani Într-o Închisoare de stat.\nApostol s-a născut tocmai În zilele când tatăl său aștepta,\nla Cluj, condamnarea. Până să se Întoarcă Bologa din tem-\nniță, copilul a deschis ochii asupra lumii, Îmbrățișat de o\ndragoste maternă idolatră. Lipsită de iubire, tânăra d-nă\nBologa și-a găsit În copil o țintă de viață. Sufletul ei plin de\ncredință În Dumnezeu a avut chiar momente de Îndoială:\noare nu-și iubește odrasla mai mult decât pe Atotputernicul?\nCa să-și Împace conștiința, și-a dat mare osteneală să\nsădească În inima micului Apostol adorarea Domnului. Ast-\nfel Întâile amintiri ale copilului au fost stăpânite de un\nDumnezeu bun, blând și iertător care, În schimbul\nrugăciunilor de toate zilele, dăruiește oamenilor bucurii pe\npământ și veșnică fericire În cer. În Închipuirea lui săltăreață,\nÎnfățișarea acestui Dumnezeu se confunda cu protopopul\nGroza, care venea deseori, Întrebând totdeauna vești de la\n“martirul nostru”, și căruia mama Îi săruta mâna.",
  "O schimbare adâncă, un fel de revoluție a stârnit În viața\nlui Apostol sosirea tatălui său. Peronul gării era Înțesat de\noameni, domni și țărani din Împrejurime. Copilul se agăță\ndisperat de fusta măicuței, așteptând parcă o minune\nÎngrozitoare... Apoi trenul a sosit și s-a oprit scârțâind foarte\nurât, și dintr-un vagon s-a coborât Bologa, În haină neagră,\ncu capul gol și o barbă mare castanie, crescută În temniță, s-\na uitat puțin la lumea de pe peron și pe urmă s-a repezit la\nmicul Apostol, l-a ridicat și, În vreme ce oamenii strigau\n“trăiască”, l-a sărutat zgomotos pe amândoi obrăjorii. Cu-\nprins de o spaimă dureroasă, copilașul a Început să plângă\nși să se zvârcolească În brațele străinului care, ascultând\nacum discursul protopopului, Încerca să-l ostoiască și-l legăna\nușor. În cele din urmă Bologa, fiindcă micuțul răcnea din ce\nÎn ce mai speriat, acoperind cuvântarea de binevenire, Îl tre-\ncu enervat În seama doamnei Bologa, care se Împurpurase\nde rușine și de emoție. În brațele ei Apostol se mulcomi,\nprivind Însă mereu Înfricoșat spre domnul cu barba cast-\nanie.\nDe altfel, În aceeași seară Bologa avu o convorbire sol-\nemnă cu nevastă-sa În privința educației copilului. Îi dez-\nvoltă În fraze pompoase niște principii, pomeni numele câ-\ntorva educatori celebri, sfătuind-o chiar să citească pe Înde-\nlete operele lor, pe care le citise și dânsul În Închisoare toc-\nmai În vederea lui Apostol, și mai ales Îi ceru energie, con-\ncentrare și hotărâre.\n— Copilul trebuie să Înțeleagă de la Început că viața\nomului numai atunci e prețioasă când urmărește un ideal!\nsfârși Bologa patetic. Datoria noastră părintească de-abia\nacum Începe! Trebuie să ne dâm toate silințele ca să facem\ndin odorul nostru un om și un caracter!\nDoamna Bologa plânse și-și frânse mâinile. Din discursul",
  "soțului ei Înțelegea că i se cere să-și astâmpere dragostea de\nmamă, mângăierile și răsfățările. Totuși, se supuse fără mur-\nmur. Bologa, sărbătorit de o lume Întreagă, martir, cu aureo-\nla temniței și cu barba impunătoare, i se părea un stăpân\nnespus de Înțelept, căruia i se cuvine numai ascultare și su-\npunere. Se resemnă deci să-și iubească puișorul În taină și\nsă-și ferească mângâierile de ochii lui Bologa. În schimb, Își\nÎnteți Îngrijirile religioase, Întreținând mereu vie credința În\nsufletul lui Apostol. În privința aceasta avea toată libertatea\ndin partea soțului care, deși nu era credincios, Îngăduia reli-\ngia În educație ca un mijloc pentru dezvoltarea fanteziei.\nApostol, potolit și timid, fără tovarăși de jocuri, simți\nadânc atmosfera gravă pe care o impuse tatăl său În casă. Îi\nrămase Întipărită În inimă spaima primei Întâlniri cu el și-l\nprivea mereu ca pe un străin venit anume să-l terorizeze.\nCeasuri de bucurie petrecea numai cu mama, când erau sin-\nguri acasă, și uneori cu protopopul Groza care, fiind văduv,\nse Înviora În tovărășia copilului blând și inteligent. Peste\ntoate gândurile și Închipuirile micuțului Însă plutea veșnic\no iubire foarte nelămurită, În care stăpânea Dumnezeu...\nCând Împlini vârsta de șase ani, alt eveniment straniu Îi\nzgudui sufletul... Doamna Bologa, gândindu-se că copilul\ntrebuie să Înceapă școala, se sfătui Îndelung cu protopopul\nGroza cum să-i Înlesnească sarcina și căzură de acord că e\nnevoie de implorarea Atotputernicului. Prin urmare, hotărâră\nsă pună pe Apostol să zică “Tatăl nostru”, Într-o duminică,\nÎn cadrul sfintei liturghii. Făcură pregătirile În mare taină,\nca să nu prindă Bologa de veste și să le zădărnicească plan-\nul... În sfârșit, În ziua stabilită soții Bologa luară loc În stra-\nna dreaptă, ca de obicei, iar Apostol, În fața lor, În hăinuțe\nnoi, mai palid și cu ochii aprinși de emoție. Doamna Bologa\nlăcrima și tremura, Închinându-se Înfrigurată și frământând",
  "neÎncetat cărticica de rugăciuni... Apoi venind momentul\nrugăciunii, se plecă speriată peste strană și-i șopti: “Acuma,\npuișorule...” Cu fruntea sus, cu mers apăsat, Apostol trecu\nÎn fața ușii Împărătești, căzu În genunchi, Împreună mâi-\nnile... Peste o clipă glasul lui subțire ca un fir de mătase albă\nfâlfâia În tăcerea Înecată de respirații, se ridica spre tavanul\nÎnstelat, se coborÎ printre sutele de oameni... Ochii lui văzură\nla Început, În altar, pe protopopul Groza zâmbindu-i cu\nblândețe și Încurajându-l; pe urmă Însă rămase numai cru-\ncea aurită, sus, parc-ar fi plutit În văzduh... Apoi, tocmai În\nclipa când se Închina, la Încheierea rugăciunii, se deschise\ndeodată cerul și, Într-o depărtare nesfârșită și totuși atât de\naproape ca și cum ar fi fost chiar În sufletul lui, apăru o\nperdea de nourași albi, În mijlocul cărora strălucea fața lui\nDumnezeu ca o lumină de aur, orbitoare, Înfricoșătoare și În\nacelași timp mângâietoare ca o sărutare de mamă... Din\nstrălucirea dumnezeiască Însă se limpezea o privire vie, in-\nfinit de blândă și de măreață, care parcă pătrundea În toate\nadâncurile și ascunzișurile... Arătarea aceasta a durat nu-\nmai o clipă și a fost atât de nemărginit de dulce, că inima lui\nApostol și-a oprit bătăile, iar ochii i s-au umplut de o lucire\nstranie, bolnavă. Totuși, sufletul Îi era atât de plin de fericire,\ncă ar fi fost bucuros să moară atunci acolo, privind minunea\ndumnezeiască... Când se Întoarse la loc, păru schimbat la\nfață. Pe obrajii albi, ochii albaștri erau ca două izvoare de\nlumină.\n— Măicuță, am văzut pe Dumnezeu! murmură copilul cu\nÎnsuflețire, În vreme ce doamna Bologa Încerca să-și șteargă\nlacrimile cu batista udă de plâns.\nVedenia lui Apostol dădu prilej la oarecare controverse\nÎn casa Bologa. Protopopul și d-na Bologa credeau cu tărie\ncă bunul Dumnezeu, printr-o grație deosebită, a arătat ast-",
  "fel calea pe care trebuie să meargă băiatul În viață; avocat-\nul, dimpotrivă, căuta să le documenteze că toată “minu-\nnea” e numai rezultatul exaltării religioase a copilului... În\ncele din urmă, neizbutind a-i convinge, Bologa se supără, le\nimpută că vor să-i Îmbolnăvească feciorul, umplându-i mintea\nfragedă cu fantasmagorii popești și, fiindcă el, ca tată, e\nrăspunzător de sănătatea sufletească a lui Apostol, interzise\npe viitor asemenea exhibiții odată pentru totdeauna.\nClasele primare le făcu acasă, având pe doamna Bologa\nca instructoare. Bologa Îi controla pe amândoi În fiecare\nsâmbătă, cu o severitate din ce În ce mai strașnică, parcă ar\nfi avut În fața lui niște complici Întru a-l trage pe sfoară.\nDeși Apostol era silitor, tatăl hotărÎ să-l trimită, pentru cur-\nsurile secundare, la liceul din Năsăud, spunând că copilul\ntrebuie să ia contact cu oamenii și cu lumea. În realitate\nBologa, nemulțumit de educația ultrareligioasă ce o primea\ncopilul acasă, În ciuda prescripțiunilor lui, voia să curme\nrăul cât mai era vreme.\nÎl dădură În pensiune la profesorul de matematică, pri-\neten bun cu Bologa, ca să fie bine Îngrijit și supravegheat, ca\nacasă. Când plecară părinții și rămase singur, Apostol fu cu-\nprins de o spaimă dureroasă. Se simți părăsit, izgonit, străin\nși neputincios. Și nici măcar nu putea plânge, de teamă să\nnu-l ia În râs copiii gazdei. În clipa Însă când Îi era sufletul\nmai stors de nădejde, a văzut În peretele odăiței o icoană cu\nIsus Hristos răstignit pe cruce. Și atunci toată Întristarea i-a\ndispărut ca prin farmec. Nu mai era singur. Dumnezeu Îi\nalina inima...\nParva fiind aproape de Năsăud, doamna Bologa venea În\nfiecare lună să-l vadă, să-l mângâie... Dar Apostol părea acu-\nma vesel și mulțumit. Cartea Îl pasiona. La sfârșitul anului\nșcolar, mergând acasă În vacanță, prezentă cu bucurie tatălui",
  "său un certificat strălucit.\n— Te felicit! Îi zise Bologa, după ce citi cu luare-aminte,\nstrângându-i mâna ca unui prieten.\nStrângerea aceasta de mână Îi făcu o impresie curioasă.\nPentru Întâia oară simțea că tatăl său Îl iubește. Până atunci\ni se păruse că dragostea trebuie să fie neapărat cu lacrimi și\nrâzgăieri. Acuma Înțelese că există și iubiri reținute,\nbărbătești. De altfel, chiar și el devenise mai discret În\ndezvăluirea sentimentelor. Îi plăcea să fie privit ca om seri-\nos. Prietenii lui cei mai buni, Alexandru Pălăgieșu și Con-\nstantin Boteanu, erau cu trei-patru ani mai mari ca dânsul.\nCând termină clasa a patra și aduse iar certificatul, Bologa\ncrezu nimerit să-i spună câteva cuvinte grave, de față cu\ndoamna Bologa, În picioare. După o introducere cu citații\nlatinești, Îi evocă amintirea străbunului tras pe roată la Alba-\nIulia și apoi urmă cu glas falnic:\n— De azi Încolo, fiul meu, ești bărbat. Dacă ar fi nevoie,\nești pregătit să-ți poți câștiga singur o pâine. Intrând În cur-\nsul superior, orizontul are să ți se lărgească. Vei pricepe multe\nlucruri nevăzute, căci viața și lumea sunt pline de taine grele.\nSă năzuiești mereu a dobândi stima oamenilor, și mai ales\npe a ta Însuți. De aceea sufletul tău să fie totdeauna la fel cu\ngândul, gândul cu vorba și vorba cu fapta, căci numai astfel\nvei obține un echilibru statornic Între lumea ta și lumea din\nafară! Ca bărbat, să-ți faci datoria și să nu uiți niciodată că\nești român!...\nÎn clasa a cincea, spre Crăciun, Într-o oră de matematică,\nApostol fu chemat puțin afară. În coridor aștepta vizitiul\nlor, cu căciula și cu biciul În mână.\n— Ei, ce-i, ce s-a Întâmplat? Întrebă Apostol tulburat.\n— Bine, domnișorule, tot bine, dar azi-noapte a murit\ndomnul avocat, de inimă, și m-a trimis doamna să te aduc și",
  "pe d-ta la Înmormântare...\nPână În Parva, Apostol a plâns În neștire... Înmormântar-\nea a fost impozantă. Mii de oameni au petrecut coșciugul la\ngroapă, și multe cuvântări jalnice. Pe urmă, câteva zile, Apos-\ntol a stat acasă. Nu mai plângea, dar ședea ceasuri Întregi\nÎncremenit În fața unei fotografii care reprezenta pe tatăl\nsău Într-o poză dârză, amenințătoare. (Era făcută la Cluj, pe\ncând se Întorcea din temniță.) Înainte Îi fusese frică de fo-\ntografia aceasta. Acuma Îl rodeau remușcări. Simțea Împrejur\nÎntrebări fâlfâind cu aripi negre și nu Îndrăznea să le\nprivească. Își zicea mereu că n-a știut să-l prețuiască, Își\namintea Îndrumările lui severe și-i era teamă necontenit să\nnu se dărâme ceva, undeva, și nu-și dădea seama ce și unde...\nDoamna Bologa, Îngrijorată de jalea lui, Îi zise, a treia zi,\nfoarte blând și duios:\n— Lasă, dragul mamei... Ce să facem? Așa a vrut\nDumnezeu...\n— De ce? Întrebă deodată Apostol, privind-o cu niște ochi\ngoi.\nMama Îi răspunse ceva, dar el nu mai Înțelese vorbele ei,\ncăci În clipa când a rostit Întrebarea, a simțit cum i se dărâmă\nÎn suflet, cu zgomot Îngrozitor, o clădire veche, cu temelii ca\nrădăcinile stejarului.\n“Am pierdut pe Dumnezeu”, Îi fulgeră prin minte,\nÎnchizând ochii cu frică, parcă astfel ar fi vrut să Împiedice\nruina. Avea impresia foarte clară că se prăbușește Într-o\nprăpastie fără fund și nu se poate opri, nu se poate agăța de\nnimic. Aceasta Însă a ținut numai un moment, sau poate\nnici atâta, iar pe urmă a rămas cu o groază crâncenă În inimă,\nca și când s-ar fi trezit, În miez de noapte, singur, Într-un\ncimitir imens, fără să știe Încotro să apuce...\nSe Întoarse la Năsăud buimăcit, cu sufletul zdrențuit de",
  "Îndoieli și sigur că și-a pierdut rostul În lume. Un răstimp a\nmai Încercat să-și reclădească din dărâmături o casă nouă.\nObserva Însă că de sub fiecare piatră izbucnea câte-o Între-\nbare dureroasă și fără răspuns... Strădaniile acestea zadar-\nnice, cu chinurile lor neostoite, Îl obosiră repede. Dar apoi\npeste ele se Înălță, ca un steag biruitor, dorința de-a cunoaște,\nde-a găsi răspunsuri precise la toate Întrebările tulburătoare...\nCa “abiturient” a petrecut vacanța În consfătuiri cu mamă-\nsa și cu protopopul Groza care, amintindu-și arătarea cere-\nască de odinioară, doreau să-l Îndrepte spre cariera\npreoțească. Apostol Însă nici nu voia să audă de teologie.\nAcuma era aproape de douăzeci de ani, Înăltuț, foarte zvelt,\ncu o frunte albă foarte frământată, cu părul castaniu lung și\ndat pe spate, având ceva din Înfățișarea tinerilor de la\nÎnceputul secolului trecut, gata să moară pentru un dor. Pe\ncât inima Îi clocotea de o poftă de viață năprasnică, pe atât\nmintea lui se zbuciuma cu Întrebări tainice, suferind fizi-\ncește de câte ori, În căutarea explicației, se izbea de zidurile\nÎnceputului și sfârșitului Între care e mărginită cunoștința\nomenească. Se făcuse gânditor, chiar visător, cu apucături\nromantice, cu hotărâri Încăpățânate. Doamna Bologa spu-\nnea, cu o ușoară umbră de părere de rău, că seamănă la\ncaracter cu răposatul, ceea ce pe Apostol Îl măgulea, căci, cu\ncât creștea, cu atât admira mai mult Înțelepciunea tatălui\nsău, silindu-se din răsputeri barem să-l egaleze... Când Își\ndădu seama că rezistența fără argumente nu va convinge pe\nmaică-sa și mai ales pe Groza, le declară ritos că el de mult\nnu mai crede În Dumnezeu și prin urmare nu-și poate alege o\ncarieră bazată pe Înșelăciune. Protopopul se indignă și plecă\nfără să-i dea mâna, iar doamna Bologa plânse o săptămână\nÎntreagă, rugându-se Atotputernicului să-i Întoarcă băiatul pe\ncalea cea bună.",
  "Apostol se hotărâse de mult să urmeze filozofia. Auzind\naceasta, indignarea protopopului se Înteți și, ca să frângă\ncerbicia fiului rătăcit, povățui pe doamna Bologa să-i refuze\nmijloacele bănești. Abiturientul se posomorÎ. Câteva zile\nde-a rândul avu lungi consfătuiri cu singurul său prieten din\nParva, cu Alexandru Pălăgieșu, care făcuse cursul de notar și\nacuma era practicant, În așteptare să iasă la pensie notarul\nbătrân și să-i ia locul. Drept urmare a consfătuirilor, Apostol\nse repezi până la Năsăud, se mai sfătui și cu fosta lui gazdă,\nși cu directorul liceului, iar rezultatul fu o petiție către Min-\nisterul Instrucției, În care solicita o bursă de la stat. Peste\nvreo trei săptămâni veni și răspunsul: i s-a acordat un loc\nÎntr-un “colegiu studențesc” la Budapesta, ceea ce Înseamnă\npensiune completă și chiar câteva coroane pe lună, de bu-\nzunar.\nLa Universitate a Întâmpinat greutăți așteptate și\nneașteptate. Le-a biruit cu o Însuflețire aprigă. A Învățat\nungurește și nemțește În câteva luni, Încât primul examen i-\na adus felicitări și o invitație la masă din partea profesorului\nde filozofie, bătrân, sărac și nobil. Între profesor și elev s-au\nstatornicit niște legături ca Între un duhovnic și un drept-\ncredincios. Cunoscător al sufletului omenesc, profesorul a\nÎnțeles repede neastâmpărul lui Apostol și l-a Îndrăgit. I se\npărea că tânărul acesta, ros până În temelii de Îndoieli, e\nreprezentantul tipic al unei generații care, pierzând credința\nÎn Dumnezeu, se Înverșunează a găsi ceva În afară de sufle-\ntul omului, un Dumnezeu științific, lipsit de taine și de ne-\ncunoscut, un adevăr absolut, În dosul căruia să nu mai fie\nnimic, În care să se cuprindă și să se lămurească chiar și\nneantul... Seninătatea și simpatia profesorului au potolit\nÎncetul cu Încetul avântul studentului. Chiar În prima va-\ncanță universitară Apostol a venit acasă cu o “concepție de",
  "viață” pe care toată vara a explicat-o lui Alexandru Pălăgieșu,\ndevenit notar În Parva.\n— Omul singur nu e cu nimic mai mult decât un vierme,\nspunea studentul cu o Încredere parc-ar fi descoperit piatra\nfilozofală. O licărire de conștiință trecătoare... Numai colec-\ntivitatea organizată devine o forță constructivă, dragă pri-\netene! Singularizat, omul se pierde, pe când Într-o colectiv-\nitate orice sforțare Își găsește locul ei și toate Împreună con-\ntribuie la Înălțarea fiecărui individ, precum activitatea co-\nmună a tuturor colectivităților apropie omenirea de\nDumnezeu... Azi, din pricina lipsei de organizare, nouăzeci\nla sută cel puțin din munca creierului omenesc se risipește.\nÎnchipuiește-ți ce-ar fi când s-ar uni, printr-o organizație\nperfectă, sforțările mintale ale tuturor oamenilor spre aceeași\nțintă!... Câți oameni trăiesc azi pe pământ? Două miliarde,\nsă zicem... Ei bine, ar mai exista oare necunoscutul dacă\ndouă miliarde de kilograme de materie cenușie, Într-un avânt\ncomun, ar porni la asaltul porților Închise?\n— Adică, mai pe românește, să facem ceea ce facem cu\ntoții, zise notarul. Să ne facem datoria către stat, nu-i așa?...\nApoi asta spun și legile noastre...\n— Nu, nu legile... Conștiința să-ți dicteze datoria, nu leg-\nile... Mare deosebire! se Înflăcără Apostol, reÎncepând fur-\ntunos explicațiile.\nDoi ani de zile, În Budapesta, și-a pus la Încercare\n“concepția de viață” În toate Împrejurările, și după fiece Încer-\ncare i se părea mai bună, mai mulțumitoare. Viața În capi-\ntală Însă Îi era nesuferită. Zgomotul străzilor, egoismul oa-\nmenilor, mecanizarea vieții Îl supărau. Râvnea civilizarea\nsufletului și aceasta i se părea că nu se poate dobândi În\nmarile aglomerații de oameni. În mijlocul naturii se simțea\nliber și mai aproape de inima lumii. De câte ori avea vreme,",
  "fugea de oraș. Dealurile din jurul Budei le cunoștea Întoc-\nmai ca Împrejurimile Parvei... Numai când venea acasă ob-\nserva că și-a potrivit viața pe un calapod care aici nu era\ndeloc prețuit. În Parva i se clătina concepția și avea nevoie\nde sforțări ca să nu i se sfărâme. Statul, aici, era privit ca un\nvrăjmaș... Tocmai În vacanța a treia a găsit argumentul\nmulțumitor, Într-o discuție cu avocatul Domșa, care, după\nmoartea bătrânului Bologa, a făcut avere În Parva.\n— Eu nu afirm că statul nostru e bun! a strigat Apostol\ncu o inspirație subită. Nu afirm deloc... Dar câtă vreme ex-\nistă, trebuie să ne facem datoria... Dați-mi un stat mai bun,\nși mă Închin. Altfel Însă vom cădea În anarhie, domnule\nDomșa! În viață trebuie să contăm pe realități, nu pe dorinți!\nAvocatul Domșa Îl iubea și-i prevedea un viitor strălucit,\nde altfel Împreună cu toți domnii din Parva și chiar cei din\nNăsăud. Se spunea că Apostol e răsfățatul facultății și că are\nsă ajungă negreșit profesor la Universitate. De aceea Domșa\nÎi făcea puțină curte, În speranța că Îi va atrage atenția asu-\npra domnișoarei Marta, o fetiță de vreo șaptesprezece ani,\ndrăgălașă și isteață cum nu s-a mai pomenit pe valea\nSomeșului, și care, pe deasupra, avea o zestre boierească,\nfiind singura odraslă a Însuși domnului Domșa.\nÎntr-o bună zi, dorind să continue discuția, Apostol făcu\no vizită avocatului. Nu-l găsi acasă, dar Îl primi domnișoara\nMarta. Stătu o jumătate de oră, vorbind cu domnișoara nu-\nmai despre nimicuri și crezând mereu ca va sosi Domșa. A\ndoua zi reveni și iar șezu o jumătate de oră cu Marta. Apoi\no săptămână Întreagă, În fiecare zi, mereu la aceeași oră și\ndin ce În ce mai bucuros că nu era acasă avocatul. Și, peste\naltă săptămână, spuse radios doamnei Bologa:\n— Mamă, știi că am să mă logodesc cu fata lui Domșa?\nDoamna Bologa Încremeni. Marta i se părea prea cochetă",
  "și ușuratică. O fată crescută În voia soartei — doamna Domșa\nmurise de vreo patru ani — nu poate fi o soție potrivită\npentru Apostol. Încercă să se Împotrivească. Chemă iarăși\nÎntr-ajutor pe protopopul Groza. Toate În zadar. Logodna se\nfăcu, fără ceremonie, În familie, stabilindu-se Însă că nunta\nvor serba-o când va termina Apostol studiile, peste un an\nsau doi.\nCurând, după logodnă, sosi În Parva un locotenent de\nvânători imperiali, foarte țanțoș și Încrezut, feciorul\njudecătorului ungur. Apostol Îl privi cu dispreț, zicând că e\ngol și sec, pe când Marta Îl găsi interesant și drăguț... Dumini-\nca următoare avu loc “balul filantropic”. Deși Apostol nu\nera dansator, În seara aceea a dansat cu furie, ca nu cumva\nsă rămâie mai prejos de “cellalt”. Locotenentul Însă a jucat\npuțin și numai cu vreo trei fete, Între care și cu Marta. Și\natunci, pe fața ei, Apostol a văzut o mândrie și o bucurie\nrău ascunsă...\nÎn trei zile sufletul logodnicului s-a umplut de otravă. Se\nsimțea nenorocit și-l băteau gânduri de moarte. Se compara\ncu locotenentul În inima Martei și era sigur ca Marta alege\nuniforma strălucitoare, pintenii... Și el care, ca fiu de văduvă,\nnici n-a făcut armata! Într-un moment de disperare socoti\ncă ar fi bine să renunțe la favoarea legii militare, să se Întoarcă\npeste un an În haină de ofițer și să-i arate Martei că poate fi și\nel ca “cellalt”... În orice caz, nu va lăsa nici În ruptul capului\nsă fie izgonit din iubirea Martei. Tocmai fiindcă e așa, el o\niubește mai mult. Are să lupte și s-o cucerească definitiv. Dacă\nea nu e În stare să se ridice până la el, se va coborÎ el la ea.\nMarta Însă trebuie să-l iubească numai pe el!\nAtunci Începură să umble zvonuri de război și Într-o\nbună zi locotenentul chiar trebui să-și curme concediul și\nsă plece În mare grabă la regiment. Apostol se duse a doua",
  "zi la Marta, triumfător. Când veni Însă vorba de locote-\nnent, Marta zise cu ochi melancolici:\n— Simpatic om!... Acuma va fi erou!\nApostol Îngălbeni. Se hotărÎ să strice logodna, să re-\ncunoască fără Înconjur că mamă-sa a avut dreptate și să-și\nvază de cărțile lui... Dar asta ar Însemna o lașitate. Dacă În\nprima ciocnire cu viața se dă bătut, atunci ce va fi viitorul?\nApoi, peste frământările lui, izbucni războiul... Și\nconcepția de viață, clădită și cârpită În trei ani de chibzuiri,\nse zdruncină din temelii. Războiul nu intrase În socotelile\nlui. Și totuși acuma trebuia o hotărâre... Se sfătui cu\nPălăgieșu, fără rezultat. Pălăgieșu declară categoric că “toți\ntrebuie să ne facem datoria către patrie”. Părerea aceasta\nÎnsă era a unui reprezentant al statului, deci impusă, și nu\nizvorâtă dintr-o convingere liberă... Apostol, În sufletul său,\ncredea că cel mai bun lucru ar fi să ignoreze războiul, ca\nceva anormal. Da, dar dacă mâine va fi chemat și el În arma-\ntă?\n— Vezi, dragul mamei, Îi zise doamna Bologa, Îngrijo-\nrată, dacă ne ascultai pe noi și te duceai la teologie, azi ai fi\npreot și nici capul nu te-ar durea de războiul lor... Pe când\nacuma, Dumnezeu știe...\nMai mult ca să se ispitească pe sine Însuși, Apostol\nrăspunse:\n— Zilele acestea am să plec și eu la datorie...\nDoamna Bologa, speriată și revoltată, Întrebă:\n— Să-ți primejduiești tu viața? Pentru cine și pentru ce?\n— Pentru patrie, murmură studentul cu un zâmbet\nnehotărât.\n— Noi n-avem patrie! strigă atunci mama, indignată. Asta\nnu-i patrie... Mai bine s-o calce În picioare caii muscalilor!\nTrimise Îndată după protopopul Groza și Împreună căutară\nsă-i scoată din minte gândurile nesocotite. Nehotărârea lui",
  "Apostol se zvârcolea. Ieși pe stradă buimăcit și nimeri tocmai\nla Domșa acasă.\n— Cum, tu? Speranța noastră? Să te bați tu pentru un-\ngurii care ne bat pe noi? Dar când ai o patrie ca a noastră nu\nești deloc obligat să te Îmbulzești la datorie, ba chiar dim-\npotrivă!\n— Și totuși ideea? zise Apostol fără convingere.\n— Ce idee?... Când e viața omului În joc, dai dracului\ntoate ideile... Noi trebuie să așteptăm, Apostole! Lozinca\nnoastră să fie: rezerva...\n— Rezerva Înseamnă pasivitate și pasivitatea e mai rea\nca moartea...\n— Pasivitatea păstrează intacte speranțele, pe când ac-\ntivitatea acum e egală cu nimicirea.\nApostol tăcu. În sufletul lui se Închegase convingerea că\nnu trebuie să plece. Dar nu apucă să spună nimic lui Domșa,\ncăci se pomeniră cu Marta, care tocmai se Întorcea de la o\nprietenă. Avocatul, ca de obicei, Îi lăsă singuri...\n— Toată lumea pleacă la război, zise Marta.\nÎn privirea ei, În glasul ei, Apostol simți o tremurare ciu-\ndată. Marta se gândea la “cellalt”. Un ceas stătură de vorbă,\nși toată vremea Apostol văzu că logodnica lui e ca o străină,\nÎnțelegând Însă că, printr-un singur gest, i-ar putea dobândi\nsufletul Întreg... Un ceas șovăi, apoi la plecare se uită adânc\nÎn ochii ei și zise cu hotărâre:\n— Poimâine voi pleca la război!\nMarta avu un zâmbet de necredință, dar numai o clipă. În\nclipa următoare obrajii ei se Îmbujorară, privirea i se Înflăcără,\nplină de mândrie, și apoi, cu o mișcare pătimașă, se repezi la\nApostol si-l sărută pe buze... Și Apostol, În sărutarea aceasta,\nÎși sorbi izbânda.\nA teia zi a plecat la Cluj și s-a prezentat la cercul de recr-",
  "utare, unde un colonel deșirat l-a felicitat călduros. Când s-\na Îmbrăcat În uniformă și s-a uitat În oglindă, nici nu s-a mai\nrecunoscut, atâta de marțial i se părea că s-a făcut. De altfel,\nÎn oraș clocotea un entuziasm contagios. Pe trotuare, În caf-\nenele, la Universitate, pretutindeni oamenii erau veseli,\nparcă războiul i-ar fi scăpat dintr-o primejdie grozavă sau\nle-ar fi făgăduit o fericire cerească. În atmosfera aceasta, ul-\ntimele rămășițe de șovăire se topiră ca niște stropi de ceară.\nSe simțea mândru și fericit În uniforma cochetă de artilerie\nși saluta țeapăn pe toți militarii ce-i Întâlnea, adânc convins\ncă și astfel Își Împlinește datoria către țară.\nDouă luni a urmat școala de artilerie, apoi a fost trimis\npe front. Pe urmă l-au numit ofițer, a fost rănit o dată ușor și\na doua oară greu, Încât a stat două luni În spital și o lună În\nconcediu acasă, a fost decorat de trei ori, Înaintat locote-\nnent... toate În vreme de doi ani. Războiul a luat locul de\nfrunte În concepția lui de viață, din care odinioară vruse să-\nl elimine. Acuma Își zicea că războiul e adevăratul izvor de\nviață și cel mai eficace element de selecțiune. Numai În fața\nmorții pricepe omul prețul vieții și numai primejdia Îi\noțelește sufletul... Pe urmă a fost la Curtea Marțială care a\njudecat pe Svoboda... Pe urmă au venit spânzurătoarea și\nochii condamnatului... și doina ordonanței, sub fereastră,\ncare nu mai Încetează deloc, ca o mustrare...\n3\n— Don' locotenent, e târziu, vremea cinei...\nApostol Bologa deschise ochii, zăpăcit. Lângă pat,\nordonanța mormăia blând aceleași cuvinte, ca o babă cu\nfarmece.",
  "— Ce-i, Petre? Am dormit? Întrebă locotenentul, sărind\nÎn picioare și uitându-se repede la ceasul-brățară. Ei, poftim!\nAm Întârziat de la masă... Și numai tu ești de vină, că nu\nștiu pe unde tot umbli, În loc să-mi fii de ajutor...\nDojenind de Petre, Își dădea bine seama că vrea să-și\nimpute amintirile care l-au cuprins În mrejele lor și de care\nÎi era teamă ca de niște remușcări neiertătoare. Grăbit să\nplece, nu-și găsi casca și mormăi:\n— Fă lampa mai mare, că parcă suntem Într-o criptă...\nDe lângă lampă, ordonanța ridică o scrisoare și i-o Întin-\nse:\n— A venit de la amiază, dar cu vălmășagurile astea...\nApostol luă scrisoarea, se uită la adresă și rămase câteva\nclipe cu ochii la Petre, ca și cum n-ar fi Îndrăznit s-o citească.\n“Iată, mi-e frică și de slova mamei, se gândi cu amărăciune.\nAtâta m-a făcut de laș execuția unui trădător!”\nApoi se așeză mânios pe laviță, trase lampa mai aproape,\nrupse plicul și citi pe nerăsuflate:\n“Dragul mamei mult dorit. Tare-mi tremură inima de gr-\nija ta, că de o săptămână n-am primit nici o știre și pe aici\ngeme pământul de oaste și cătane, de trăim mereu cu frica\nÎn sân. Totuși sunt puțin mai liniștită de când am auzit că,\npe unde ești tu, s-au potolit bătăliile. O, dare-ar Dumnezeu\nsă se sfârșească odată, că de atăta război ni s-a acrit sufletul\nși ne-au secat lacrimile.\nTot așteptăm să ne pomenim cu tine pe acasă, măcar pe\ncâteva zile, că alți ofițeri capătă concedii des. Și noi avem În\ngazdă un maior, tare de treabă, polonez. Bietul om toată\nziulica oftează de dorul familiei, că-i Însurat și are șase copii...\nȘtii, dragul mamei, că pe protopopul Groza l-au luat și l-au\ndus În internare prin Țara Ungurească, fiindcă Pălăgieșu l-a\npârât că-i periculos pentru liniștea comunei. O, Doamne,",
  "mare-i răbdarea și Îndurarea ta! Ba Pălăgieșu se mai laudă,\nchiar și față de mine, că, de ar fi vrut el, ar fi putut face să-l\nși spănzure, că — zice — mâna lui e grea când vede că oa-\nmenii nu se astâmpără. Dar zice că i-a fost milă de cei optzeci\nde ani ai lui Groza, altminteri nu s-ar fi mulțumit numai cu\ninternarea. Că, zice, protopopul a predicat de pe amvon\nprecum ca să nu ne lepădăm limba strămoșească și nici\ncredința În Dumnezeu, ci să le păstrăm cu sfințenie. Și din\npricina aceasta l-au ridicat și l-au Închis, iar comuna a rămas\nnumai cu diaconul, să facă slujba și la biserica cea mare, și\npeste apă, În bisericuța din Ierusalim... Eu mă tot rog fi-\nerbinte bunului Dumnezeu și tare mi-e nădejdea că\nrugăciunile noastre vor găși milă și Îndurare În ceruri!\nDe multe ori mă gândesc și mă cutremur, ce-ar fi dacă ar\ntrăi bietul tatăl tău? Cum era el de inimos, vai, Doamne,\npoate că nici tu n-ai fi unde ești, căci el nu te-ar fi lăsat\npentru nimica-n lume. Dar eu, sărmană văduvă, ce să fac?\nPlâng și mă rog lui Dumnezeu să-ți poarte de grijă și să te\napere și să-ți lumineze sufletul și cărările vieții...\nAcum barem de-ar veni odată pacea, să mai scape oame-\nnii de chinuri și de groază. Că de când a intrat și România În\nrăzboi parcă viața noastră e și mai amară, și mai Întristat ni-\ne sufletul... Marta zice că ți-a scris mereu, dar că tu nu i-ai\nrăspuns la două scrisori și poate că te-ai supărat cine știe de\nce. Scrie-i, dragul mamei, că Domșa e foarte cumsecade și-ți\npoartă de grijă ca un părinte. Apoi și fata-i bună și are sufl-\netul de ceară, doar că-i tânără și nepricepută În viață. Mereu\nÎmi spune că i-e dor de tine, dar iarăși nu poate sta nici prea\nretrasă și trebuie să mai glumească cu cei ofițerași de pe\naici, că așa-s vremurile. Dacă ai fi tu acasă, am avea și noi un\nsprijin. Dar nu-i nimic, va trece și furtuna, și Dumnezeu va\nplăti tuturora după dreptate. Până va veni ceasul mântuirii,",
  "eu În scrisorile tale caut mângâiere și le aștept și tremur\ncând nu sosesc. Că tu ești mângâierea și nădejdea mea pe\nlume, și credința În Dumnezeu. Rămâi cu bine și scrie-mi\ndegrabă. Dumnezeu să te aibă În paza lui cea bună. A ta\nMamă”.\nApostol Îndoi iar scrisoarea, o vârÎ Încetișor În buzunar\nși oftă, zâmbind amar și zicându-și: “Biata mamă! Se vede\ncă-i strănepoata subprefectului lui Avram Iancu...”\nCuprinsul scrisorii Îl simțea foarte lămurit În creieri, ca o\napăsare. Numai vorbele despre Marta parcă pieriseră fără\nurme, deși altădată tocmai acestea l-ar fi pus pe gânduri...\nRidicând capul, Întâlni privirea ordonanței, aprinsă de o\ncuriozitate umilă. Apostol tresări, ca și cum i-ar fi fost frică\nsă nu-i fi citit gândurile.\n— Oare ce-o mai fi pe la noi pe-acasă, don' locotenent?\nÎntrebă deodată soldatul cu glas Încărcat de respect.\n— Ce să fie, Petre? Necazuri și amar, răspunse Apostol\nblând.\nÎși potrivi casca În cap, Își ridică gulerul ulancei și ieși În\nogradă, urmat de ordonanță. În poartă se Întoarse și-i zise\ncu același glas moale:\n— Ia seama, Petre, că mâine În zori plecăm Înapoi, pe\nfront! Să aduni deci toate catrafusele... Degeaba, Petre, tot\nmai bine-i acolo decât aici!\n4\nPopota diviziei era Într-o fostă cârciumă, alături de casa\nÎn care locuia generalul Karg. În sala mare dinspre uliță, cu\nferestrele oblonite, ca să nu pătrundă lumina afară, mâncau\nofițerii de la cartierul diviziei, precum și cei de la comanda-\nmentul brigăzii de artilerie, care se afla În sat. În fund, Într-\no odăiță, era popota trecătorilor, adică a celor ce mergeau",
  "spre front sau se Întorceau de acolo și trebuiau să zăbovească\nun răstimp pe la numeroasele servicii ale diviziei.\nFiindcă Întârziase, Bologa nu mai vru să treacă prin sala\ncea mare, ci coti prin ogradă și intră În tindă, unde câțiva\nsoldați spălau vase, ștergeau tacâmuri, desfundau sticle, În\nvreme ce alții veneau de pe coridor, de la bucătăria\nÎndepărtată, cu farfurii pline cu mâncăruri ori cu butelii de\nvin... De aici o ușă dădea direct spre popota mare, iar alta,\nÎn stânga, spre cuibul trecătorilor. Un soldat se repezi și\ndeschise lui Bologa.\nÎn odăiță erau numai două mese lungi și o canapea\nhodorogită, pe care zăcea un morman de mantale, căști,\nrevolvere, săbii, baionete, de-a valma.\nMasa din dreapta se golise; un soldat, cu capul țuguiat și\ncu fruntea de un deget, strângea alene tacâmurile și res-\nturile de pâine. Fumul de tutun, mirosul de mâncăruri și de\nbăuturi umpleau odaia până În tavanul cu grinzi, sugrumând\nflacăra lămpii cu abajur de tinichea roasă. Obloanele celor\ndouă ferestre erau Închise, iar găurile din obloane, astu-\npate cu șervete. De altfel, ferestrele n-aveau perdele și pe\npereți se vedeau numai câteva cadavre de ploșnițe sătule.\nÎn capul mesei din stânga ședea căpitanul Klapka. Fără\ncască, tuns la piele, fața lui rotundă răspândea bunătate și\nblândețe, deși În ochi Îi tremura o spaimă pe care Încerca s-\no ascundă sub un surâs prefăcut și rece.\nCând păși Bologa În odaie, zgomotul de glasuri care se\nauzise din tindă se curmă brusc, Încât bună-seara lui pluti\nsinguratică Într-o tăcere speriată. Până să-și lepede Însă cas-\nca și ulanca, unda de tulburare se topi și locotenentul Gross,\nmai În glumă, mai În serios, strigă:\n— Mi se pare, Bologa, că ți-a fost rușine să vii mai devreme\nÎntre noi? Spune drept!",
  "— Rușine? Mie?... De ce? zise Apostol, oprindu-se Înțepat.\n— Parcă noi nu știm că și tu ai votat pentru moarte?\nzâmbi Gross, dând vorbelor sale o culoare mai dulce, fi-\nindcă observase supărarea lui Bologa.\n— Ei și? urmă Apostol mereu dârz. În orice caz n-am să\ndau socoteală decât conștiinței mele, care l-a găsit vinovat!\n— Conștiință! oftă deodată tânguitor căpitanul Cerven-\nko, care ședea la stânga lui Klapka. Cine mai are azi\nconștiință?\nGlasul acesta se Înfipse ca un ac În urechea locotenentu-\nlui Bologa. Vru să răspundă și nu-i veni nimic În minte. Se\nuita la el, și inima i se Îmblânzi. Cervenko era om voinic,\nspătos, cu o barbă cafenie care-i acoperea aproape tot pieptul\nși cu niște ochi În care plângea veșnic o suferință tainică.\nBologa Îl cunoscuse Într-un spital la Triest și descoperise În\nel o inimă Îngerească. Era rutean, profesor la un liceu din\nStanislau. În fața ofițerilor trecea ca un fel de menonit, fi-\nindcă În doi ani de război niciodată nu pusese mâna pe vreo\narmă, ci mergea În lupte numai cu un băț de trestie și cântând\ncântece bisericești. Cervenko Însuși spunea sus și tare că\nmai bine și-ar tăia mâinile decât să tragă asupra unor bieți\noameni ca și dânsul. Altfel, fiind extrem de conștiincios În\nserviciu și disprețuitor de moarte, superiorii Îl lăsau În pace,\nmulțumindu-se a zice că-i cam scrântit.\n— Fiecare Își face datoria cum crede, murmură Bologa\ndrept răspuns lui Cervenko, așezându-se la masă față-n față\ncu Klapka, și apoi porunci soldatului: Adă-mi și mie ceva de\nmâncare!\nSoldatul dispăru. Peste o clipă Gross, puțin Încruntat,\nzise:\n— Nici o datorie din lume nu-mi poate impune să ucid\npe un camarad...",
  "— Camarad?! strigă deodată locotenentul Varga, revoltat,\nsărind În picioare. Trădătorii și dezertorii sunt camarazii d-\ntale?... Domnilor, vă Întreceți cu glumele! Eu, În orice caz,\nnu mai pot asculta nepăsător asemenea... asemenea... vorbe\ncompromițătoare pentru un militar care mai are În suflet un\npic de iubire de țară...\nIzbucnirea locotenentului de huzari, singurul ofițer activ\nprintre cei de față, căzu ca un duș rece, reamintindu-le br-\nusc că sunt pe front. Toate privirile se Întoarseră spre Varga\nși În toate lucea o Întrebare... Privirile acestea mulțumiră\norgoliul huzarului brun, tânăr, frumos, cu mustăcioara tunsă\nși cu Înfățișarea Încăpățânată. Era nepotul profesorului de\nfilozofie de la Budapesta și avea ambiția să fie socotit mare\ncunoscător de cai. Apostol Îl Întâlnise des În casa profesoru-\nlui și, cu toate că i s-a părut gol și fudul, s-a Împrietenit cu\nel, având altfel un suflet deschis și leal.\n— Închipuiește-ți, dragul meu, urmă Varga, adresându-\nse lui Bologa, ca omului care-i Împărtășește credințele, cu o\nvoce calmă ce voia să șteargă impresia izbucnirii indignate,\nde două ore numai despre execuția lui Svoboda vorbim și,\nce crezi, dumnealor găsesc vinovați, știi pe cine, pe cei ce l-\nau condamnat!\nVarga sfârși surâzând batjocoritor spre Gross, risipind\nastfel cu totul urmele protestării.\n— Nimeni nu osândește cu inima ușoară, zise Apostol\ngânditor. Dar când vina e evidentă, ești silit. Căci mai pre-\nsus de om, de interesele lui particulare, e statul!\n— Nimic nu e mai presus de om! se ridică atunci Gross,\ngrăbit, ca nu cumva să-i ia cineva vorba. Dimpotrivă, omul e\nmai presus de orice, mai presus chiar de Întreg universul!\nCe-ar fi pământul fără de omul care să-l vadă, să-l iubească,\nsă-l măsoare, să-l Înconjoare?... Ca și pământul, universul",
  "numai prin om a devenit o realitate interesantă. Altfel ar fi\no zbuciumare sterilă de niște energii oarbe, altfel, adică fără\nsufletul omului. Toți sorii universului nu pot avea altă me-\nnire decât să Încălzească trupul omului care adăpostește\ngrăuntele divin al inteligenței. Omul e centrul universului,\nfiindcă numai În om materia a ajuns la conștiința propriului\nsău eu, a ajuns să se cunoască!... Omul e Dumnezeu!\nLocotenentul Gross, uscățiv, slăbit, cu barbișon retezat\nși cu ochii mici, negri, fulgerători, comanda o companie de\npionieri. Vorbind, se aprindea repede, iar vocea lui aspră,\nneplăcută, devenea mlădioasă și cuceritoare. Era ovreu și\ninginer la o fabrică de mașini din Budapesta. Acum se opri\nun moment și se uită Împrejur parcă ar fi așteptat o Întreru-\npere. Întâlnind ochii lui Bologa, care nu-l iubea, zicând că e\nfarsor, Gross continuă disprețuitor:\n— Statul!... Statul care ucide!... În spate statul nostru, În\nfață statul dușman, și la mijloc noi, cei osândiți să murim ca\nsă asigurăm huzureala câtorva tâlhari care au pus la cale\nmăcelul milioanelor de robi inconștienți! Mă mir că...\n— Noi apărăm patria, prietene, moștenirea strămoșească!\nÎl Întrerupse Varga, calm, cu o superioritate mândră În glas.\n— Aici, În inima Rusiei, e patria d-tale? Întrebă Gross cu\nmare dispreț.\n— Unde-i datoria, acolo-i patria! interveni Apostol, dar\ncu atâta sfială, că nimeni nu-i luă În seamă vorbele.\n— Patria noastră e moartea... pretutindeni și mereu\nmoartea, bolborosi Cervenko cu o convingere adâncă.\n— Fiindcă suntem lași! strigă Gross, Înflăcărat. O singură\nclipă de curaj general ar pune capăt tuturor mișeliilor!\n— Dacă lumea ar fi ca tine! zise Varga, râzând cu atăta\npoftă, că toți se Înseninară. Din fericire, noi, ceilalți, Încă n-\nam uitat că, mai presus de orice, suntem fiii și apărătorii",
  "patriei, dragă anarhistule!... Domnule căpitan, adăugă apoi\ncătre Klapka, te rog, să nu ne judeci după vorbele noastre,\nci după fapte! Suntem toți prieteni și, când ne Întâlnim, ne\npermitem mai mult decât ar fi permis. Așa ne mai răcorim și\nnoi pentru câte Îndurăm... Dar În fața dușmanului toți ne\nfacem datoria cu inimă, chiar și Gross, deși vrea să pară un\nrăzvrătit. În al treilea an de război, după ce am dat atâtea\ndovezi de vitejie, slăbiciunile acestea să ne fie trecute cu\nvederea!\nKlapka dădu din cap cu un surâs indulgent, care Însă nu\nse potrivea deloc cu lumina ciudată din ochii lui bulbucați.\nGross vru să protesteze, dar tocmai atunci ușa se deschise\nși soldatul intră cu farfuriile pline, așezându-le dinaintea lui\nBologa.\nPeste câteva minute, după oarecare șovăiri, convorbirea\nse aprinse iarăși, mai ales Între Gross și Varga. Apostol\nBologa Înghițea În silă. Deși nu luase nimic În gură de la\nprânz, nu-i era foame. Se simțea mereu ostenit, parcă toată\nziua ar fi cărat bolovani. Ar fi dorit să ia parte la discuție, ca\naltădată, dar nu Îndrăznea, de teamă să nu observe ceilalți\ncât de false și nesincere Îi sunt vorbele. Frica aceasta Îl chinuia\nneÎncetat, Îi sfâșia sufletul, fără să i se poată Împotrivi. Avea\nimpresia că se află pe marginea unei prăpastii și nu cutează\nsă se uite În adâncimea care totuși Îl ispitește din ce În ce\nmai stăruitor.\n— Izbânda trebuie să vie! glăsui Gross, patetic, ges-\nticulând și cu niște ochi tremurători de emoție. O crimă\nmonstruoasă trebuie să nască o pornire uriașă de răzvrătire\nuniversală... Trebuie! Și atunci, peste tranșeele pline de\nsânge, peste granițele brăzdate cu morminte, toți oropsiții,\ntoți răzvrătiții, Își vor strânge mâinile și, Într-un avânt ni-\nmicitor, se vor Întoarce Împotriva celor ce-i exploatează de",
  "mii de ani, și În sângele lor buhăit de trândăvie vor Înmuia\nsteagurile păcii și ale lumii noi!\nBologa atunci nu se putu stăpâni și Întrebă foarte blând:\n— Lumea urii, camarade?\n— Ura, numai ura va stârpi nedreptatea! răspunse Gross\ncu fața strâmbată de patimă.\n— Ura naște veșnic ură, zise Apostol, cutremurându-se.\nPe ură nu poți clădi, precum nu poți pe mlaștină...\nÎnainte de a mai răspunde Gross, Varga se sculă În picio-\nare și vorbi zâmbitor:\n— Stați!... Dați-mi voie!... Anarhistul nostru vrea o inter-\nnațională... Așa-i, camarade?... Ei bine, uite internaționala!\nadăugă cu mândrie, ridicând glasul și arătând Împrejur cu\nmâna pe toți cei de față. Uite!... Tu ești ovreu, domnul\ncăpitan e ceh, doctorul de colea e german, Cervenko e rute-\nan, Bologa e român, eu sunt ungur... Așa-i?... Tu ce ești,\nbăiete? se Întoarse apoi deodată către soldatul care nu mai\nisprăvea de strâns masa cealaltă.\n— Soldat! răspunse omul, uluit și luând poziția regle-\nmentară.\n— Firește, toți suntem soldați, făcu Varga, mulțumit. Dar\nte Întreb: ce neam ești?\n— Croat, să trăiți! murmură soldatul fără să clipească.\n— Ei, vasăzică croat, urmă locotenentul către ofițeri. Și\nsunt sigur că dincolo, În sala cea mare sau În tindă, vom\ngăsi și polonezi, și sârbi, și italieni, În sfârșit, toate nea-\nmurile, nu-i așa?... Și cu toții luptăm umăr la umăr pentru\nun ideal comun, contra dușmanului comun! Iată\ninternaționala adevărată, tovarășe! sfârși Varga, așezându-\nse triumfător.\n— Internaționala crimei! zise Gross grav, adăugând Îndată\nironic: Degeaba, tu nu poți pricepe, Varga! Ne pierdem vre-",
  "mea. Tu ești băiat de treabă, ești erou, dar Încolo...\n— Încolo, adică Înspre ideile tale, nici nu doresc să mă\napropii, căci pe acolo te Întâlnești cu Curtea Marțială,\nrăspunse repede Varga, râzând mulțumit.\nUrmă o tăcere și apoi deodată glasul lui Cervenko, tân-\nguitor ca o mustrare târzie:\n— Suferință ne trebuie, multă, imensă... Numai În\nsuferință crește și rodește iubirea cea mare, cea adevărată și\nbiruitoare. Iubirea, oameni dragi, iubirea!\nApostol Bologa se uită În ochii ruteanului, lăcrimați și\ntotuși strălucitori Într-o lumină ademenitoare. Privindu-i Însă\nmai adânc, Bologa se spăimântă și tresări, ca și când și-ar fi\naruncat căutătura În adâncimea prăpastiei de care se ferise\ntoată seara. Vru să zică ceva și se pomeni murmurând În\nneștire:\n— Iubirea... iubirea...\n— Iubirea voastră Însă ne hrănește cu gloanțe sau\nspânzurători, zise Gross cu o asprime răutăcioasă. Azi Svo-\nboda, mâine eu sau poate voi, cei cu iubirea... Și Încaltea\nSvoboda a Încercat să se smulgă din murdărie, pe când noi\nne bălăcim mereu...\n— Sper că nu vei face apologia trădării? Îl Întrerupse iar\ngrav locotenentul de huzari.\n— Dacă În vreme ce tu, aici, suferi sau faci vitejii, niște\nticăloși ar spânzura acasă pe tatăl tău sub o Învinuire oare-\ncare, spune, eroule, n-ai imita pe Svoboda?\n— Adică tatăl spânzuratului?... Întrebă Bologa cu ochii\ncât pumnii, Întinzând gâtul spre Gross. Bine, atunci de ce n-\na vorbit, de ce?\n— Și dacă ar fi vorbit? zise Gross Înăbușit și cu scârbă.\nCel mult o circumstanță agravantă...\n— O, o, dar e... este — bolborosi Bologa, oprindu-se deo-",
  "dată aiurit și simțind o uscăciune ciudată În cerul gurii, parcă\ns-ar fi trezit dintr-un somn cu visuri năprasnice.\n— Nimic nu poate scuza trădarea și de altfel un ofițer\ncare dezertează e mai criminal decât... mai criminal! zise\nVarga, sculându-se. Și, fiindcă mâine dimineață trebuie să\nfim la datorie, v-aș propune să ne cărăbănim... Nu de alta,\ndar mi-e teamă că, de vom mai zăbovi mult, aveți să mă\nconvingeți că dezertarea la dușman e o faptă vitejească!\nÎncercă să râdă și, neizbutind, se duse la canapea și-și\nalese din grămadă mantaua și armele. Gross se uită la ceas\nși zise către Cervenko:\n— Ce facem? E târziu... de-abia o să putem dormi trei\nore...\nPlecară toți trei Împreună și În urma lor rămase o dâră\ngrea de tăcere. Căpitanul Klapka Începu Într-un târziu să\ntambureze ușor cu degetele pe masă, uitându-se pe sub\nsprâncene spre Bologa care se clătina pe scaun, cu fața zgâr-\ncită de o Înfiorare nestăpânită. La masă nu mai rămăsese\ndecât un sublocotenent de infanterie, foarte tânăr și poso-\nmorât, care nu scosese nici o vorbă și băuse câteva sticle de\nvin cu o lăcomie de bețiv precoce, și doctorul Meyer, un\nursuz tăciturn, suferind de insomnie, cu o dragoste specială\npentru “clienții” lui — cum le zicea celor din tranșee — și\nluând masa totdeauna În odăița trecătorilor, fără Însă a se\namesteca În discuțiile lor. Fiindcă tăcerea devenea\napăsătoare, Klapka zise către doctorul Meyer, căutând un\nton glumeț:\n— Eu pot sta aici până la ziuă, că tot n-am cvartir, iar\nsoldatul Îmi păzește În gară bagajele...\nAuzind glasul căpitanului, Bologa se dezmetici și vorbi\nrepede, parcă ar fi vrut să-și ascundă o vină:\n— Dacă sunteți obosit, vă puteți odihni la mine, dom-",
  "nule căpitan... Vă cedez bucuros patul, căci eu... eu am de\ngând să plec mai degrabă la... la datorie...\n— Adică de ce n-am pleca Împreună, prietene? răspunse\nKlapka. Nu cunosc terenul și am nevoie de o călăuză... Mi s-\na spus că voi comanda divizionul al doilea...\n— Atunci sunteți comandantul meu! strigă Apostol Învior-\nat. Un motiv mai puternic să vă repet invitația.\n— Iar eu am s-o primesc, prietene, fiindcă, drept să-ți\nspun, mă cam apasă osteneala și emoțiile! zise căpitanul cu\no voce mai sinceră.\nDoctorul fără somn trecu În odaia cea mare, iar sublo-\ncotenentul mai ceru o sticlă de vin soldatului care nu isprăvea\ndeloc lucrul la masa de alături... În uliță Klapka și Bologa se\nopriră, ascultând râsetele gălăgioase din popotă, dominate\nde un glas răgușit, care cânta fals și cu mare Însuflețire o\nromanță sentimentală. Întunericul se zbuciuma peste tot\ncuprinsul, și sus, În cer, vânturile fâlfâiau pânze de nouri\nplângători.\n— Încotro mergem, camarade? Întrebă Klapka deodată\ncu vocea schimbată.\nÎn aceeași clipă Însă la răsărit se ivi pe cer o trâmbă de\nlumină albă, tremurătoare, plimbându-se de ici-colo, grăbită,\ncercetătoare ca o iscoadă isteață, stăruind pe alocuri, alintând\npământul și sfidând Întunericul... Apoi, peste un minut, se\nauziră bubuituri dese, Înăbușite, depărtate...\n— Ce-i asta? făcu căpitanul mirat. Se spunea că pe aici e\nliniște... când colo...\n— Da... Nu-i nimic... nimic! zise Bologa, urmărind cu in-\nteres lumina și tunurile. Ceva caraghios... o, mai mult decât\ncaraghios! Rușii ceia sunt nebuni... Închipuiți-vă, domnule\ncăpitan, că, de vreo săptămână, aproape În fiecare noapte\nne sâcâie cu un reflector, parc-ar umbla să-și bată joc de noi!",
  "Auzi, reflector la niște poziții fixe, unde se cunoaște orice\nmușuroi! Ridicol!... Dar și mai ridicol, ba chiar enervant, e\ncă noi nu suntem În stare să le zdrobim jucăria! Am stricat\npână acum atâtea obuze, de ni-e rușine, și degeaba! Parcă\nar fi fermecată lumina lor, parcă...\nBologa Își curmă brusc vorba, căci fâșia de lumină dispăru,\nlăsând Întunericul mai negru. Răbufniturile de tunuri mai\ncontinuară un răstimp și apoi Încetară pe rând... Cei doi\nofițeri porniră prin bezna deasă, clăpăind cu cizmele În nor-\noi... Satul dormea dus, cu casele pitite după garduri de spini...\nÎntr-un târziu, mergând mereu, Klapka zise În șoaptă:\n— Ce efect ciudat a avut execuția de azi asupra dom-\nnilor! Și doar au fost aduși Înadins ca să se Întoarcă cu groa-\nza În tranșee și să spună oamenilor că e mai bine să Înfrunte\ngloanțele dușmanului decât ștreangul patriei... Foarte...\nfoarte ciudat!... Dar dacă tatăl osânditului a fost Într-adevăr\nspânzurat, atunci...\nApostol se uită repede Înapoi, ca și cum ar fi auzit un\nglas din spate, pe urmă mormăi rugător:\n— A fost vinovat... Domnule căpitan, a fost vinovat...\nSosiră În colțul ulicioarei, spre locuința locotenentului.\nLumina albă chiar atunci răsări iarăși În văzduh, mai aproape,\nmai limpede, urmărită Îndată de bubuituri mai furioase.\n— Lumina! suspină Bologa. Ispitește, mereu ispitește lu-\nmina!... Parcă toate tunurile din lume n-ar mai fi În stare s-\no Înăbușe...\nDar arătarea albă se topi iarăși, și Întunericul Îi strânse\niar În brațe, ca niște clește reci. Numai În sufletele lor\nbuimăcite mai stăruiau scântei multicolore, mângâietoare...\nO luară pe ulicioară. Noroiul era mai cleios. Bologa simțea\ncum Îi tremură genunchii. I se părea că duce În spinare o",
  "piatră de moară. Și inima Îi era atât de sângerată și totuși\natât de plină de o dorință mare, că Îl tortura o trebuință\nsfâșietoare să vorbească, să se explice.\n— Domnule căpitan, vă rog, zise dânsul fierbinte, am\nfost Întâia oară În Curtea Marțială, vă rog... Și conștiința mi-\na poruncit... A fost vinovat, domnule căpitan!\nKlapka tăcea, parcă nici nu l-ar fi auzit.\n5\nApostol Bologa Își luă În primire bateria, mai stătu puțin\nde taifas cu comandanții de secție și apoi coborÎ În adăpostul\nsubpământean să se odihnească. Se Întinse pe patul de scân-\nduri. Era prăpădit de osteneală și de nesomn, căci toată\nnoaptea se zvârcolise, dar acum sufletul i se ușurase, parcă\nar fi scăpat dintr-o cameră de tortură și parcă toate\nzbuciumările ar fi rămas acolo, În satul cu spânzurătoarea...\nDe afară cobora o Înfumurare de lumină, În care se conturau\nvag intrarea adăpostului, masa improvizată, cu hărți, com-\npasuri, cărți și niște farfurii goale, apoi aparatul telefonic În\nperete, două scaune fără spate, aruncate la o parte... Auzea\nploaia monotonă, plicticoasă, adormitoare și se bucura că\nÎn creieri Îi furnicau, ca și altădată, numai reflectoare, tu-\nnuri, muscali, hărți, decorații...\nSpre seară veni căpitanul Klapka În inspecție. Bologa se\nÎnnoură, mai ales când căpitanul Îi spuse că a văzut celela-\nlte baterii și că aici va zăbovi mai mult, ca acasă... Îi dădu\ntoate deslușirile, rece, scurt, parcă astfel ar fi vrut să Înlăture\no apropiere În afară de serviciu. Klapka Îl ascultă gânditor,\nprivindu-l mereu În ochi cu o stăruință care pe Bologa Îl\nzăpăcea și-l făcea să-și reamintească Întâlnirea lor de ieri, În",
  "fața spânzurătorii. La sfârșit apoi căpitanul Îi zise deodată\ncu un glas În care vibra o sinceritate caldă:\n— Ești o inimă de aur, Bologa!... Da, da, o inimă... De\naceea mi-ești drag ca un frate!\nLocotenentul avu o tresărire nervoasă. Nu Înțelegea ce\nvrea Klapka și un moment i se păru că-l ispitește. În ureche\nÎnsă Îi răsunau cuvintele blânde, tulburătoare, care totuși Îl\nspăimântau, ca și când l-ar fi târât spre o primejdie.\n— Te-am văzut aseară cum te-ai chinuit, urmă căpitanul.\nToată seara și toată noaptea. Și te-am Înțeles. Poate că nu-\nmai eu te-am Înțeles, fiindcă eu... Da, da!... Nu te uita că am\ntăcut! Trebuie să tăcem! Mereu să tăcem! Altfel...\n— Domnule căpitan, cred că vă Înșelați, cred că... zise\nBologa aspru, aproape cu ură. Și nu știu ce vă face să-mi\natribuiți...\nKlapka zâmbi cu atâta bunătate, că Apostol se Încurcă de\ntot și se opri În mijlocul frazei.\n— De ieri, de la primul schimb de priviri, am Înțeles că\nvezi În mine un dușman, reluă căpitanul. Nici nu mi-ar fi\npăsat de dușmănia ta, dacă pe urmă, când se zvârcolea\nfratele meu În ștreang, nu ți-aș fi văzut ochii plini de lacri-\nmi... Nu protesta! Nu ți-ai dat seama, dar ai lăcrimat... și\nlacrimile acelea ți-au dezvăluit inima Întreagă...\nBologa mai Încercă să se Împotrivească. Zadarnic.\nCăpitanul părea că simte o nevoie nebiruită de a-și crea un\nprieten cu care să Împartă o povară sufletească. NeÎncrederea\nlocotenentului Îl făcea să șovăie, și totuși Înfricoșarea\nsingurătății Îl Îmboldea mereu să se apropie. Astfel Îi spuse\ncum a aflat aseară, de la un căpitan ungur, că Bologa e român,\ndar ofițer model și patriot incomparabil. Atunci s-a Întristat,\ncrezând că lacrimile au fost Înșelătoare. A cunoscut mulți\nofițeri români În război și cu toți s-a Înțeles ca și când ar fi",
  "fost frați de sânge.\nCum oare să nimerească tocmai aici un renegat? Pe urmă,\nla masă, a priceput tot, căci la fel se ascunde și dânsul de\ndoi ani de zile, ferindu-se, ca un actor bătrân, de a-și arăta\nsimțămintele cele fierbinți și purtând veșnic o mască pe\nobraz. De altfel, pentru el primejdia e și mai mare decât\npentru Bologa, Întâi fiindcă e ceh, și toți cehii sunt suspecți,\napoi fiindcă... Nu-i mărturisi al doilea motiv, ci, după o mică\npauză, Îi povesti că el e din Znaim, oraș ceh foarte drăguț și\ncurat, și că părinții l-au dat la școala militară ca să-și câștige\nmai curând pâinea, deoarece erau mulți frați și fără avere. A\nieșit cadet la optsprezece ani, dar viața militară nu i-a plăcut.\nÎn vara când a fost Înaintat sublocotenent și s-a dus acasă În\nconcediu, s-a amorezat nebun de fata unui profesor, tot din\nZnaim. A vrut s-o ia de nevastă, dar iubita lui n-avea zestrea\nreglementară, ba chiar nici un fel de zestre. Atunci, fiindcă\nnu putea renunța la fată, s-au logodit. El s-a hotărât să-și\ncreeze o carieră nouă, iar ea s-a legătuit să-l aștepte. S-a\nÎnscris În aceeași toamnă la Drept și s-a așternut pe carte. A\nmers greu. Serviciul Îi reteza mereu avântul, și superiorii nu\nvedeau cu ochi buni strădaniile civile. Totuși, În șapte ani a\nterminat. Era locotenent. Prin demisie a dobândit gradul de\ncăpitan de rezervă, dar și de candidat de avocat. Practica a\nfăcut-o În Znaim, aproape de logodnică. Peste un an de-\nschizând cancelarie de avocat, s-a putut Însura. Căsnicia a\nfost rodnică: anul și copilul... Azi are patru, doi băieți și\ndouă fete. Războiul a Întrerupt seria. Al cincilea de-abia acum\ne pe drum... Dintr-un portofoliu scoase niște fotografii și-i\narătă, falnic și mișcat, Întâi copilașii pe rând, cu numele și\nobiceiurile fiecăruia, apoi pe nevastă-sa.\n— Să știi Însă că fotografiile sunt mizerabile, adăugă el\ncu Însuflețire. Mai ales nevastă-mea... e de o mie de ori mai",
  "bine, delicată, blândă, frumoasă. Cine o cunoaște trebuie s-\no adore...\nSărută fotografiile, le puse bine și murmură Înduioșat,\ncu ochii scăldați În lacrimi:\n— Din pricina lor și de dragul lor sunt cum sunt,\nBologa!... Altfel, Dumnezeu știe, poate că și eu... Așa Însă\nnu pot... Sunt capabil de orice lașitate, numai să nu mor\nÎnainte de a-i Îmbrățișa, să mă pot Întoarce la ei... Ce vrei!\nSunt un nenorocit... Și totuși, În doi ani, o singură dată\nam fost acasă cinci zile! Înțelegi? O, câinii, câinii!\nScrâșni dinții, cu lacrimi gârlă pe obrajii grași, Înroșiți de\nemoție. Se auziră pași coborând În adăpost și Klapka se\npotoli brusc, Întorcându-se cu spaimă spre intrare. Era un\nsublocotenent care venea să ia Înțelegere cu Bologa În\nprivința serviciului de noapte.\n— Poate să ne viziteze și la noapte reflectorul și ar fi bine\nsă-i pregătim o primire triumfală, zise sublocotenentul.\nSe așezară la masă, Întinseră hărțile, se sfătuiră, văzură\nunde a apărut reflectorul ultima dată și chibzuiră unde tre-\nbuie să apară la noapte, aprinseră un muc de lumânare,\nfăcură socoteli și planuri de tragere...\nPreocupat de reflectorul dușman, Apostol Bologa nici nu\nse mai gândi la Klapka. De altfel toată noaptea stătu de\nveghe, alergând de la postul de comandă la tunuri, de la\ntunuri la cele câteva observatoare ale bateriei, repezindu-se\nchiar până la observatorul din linia infanteriei, agitat, parcă\nar fi fost În joc toată fericirea lui și soarta lumii Întregi.\nCeasurile Însă trecură, veni dimineața, și reflectorul nu se\narătă.\nȘi noaptea următoare la fel, și noaptea a treia la fel... De-\nabia a cincea noapte, când nu credeau că are să vie, a venit\niar, mai sfidător, mai batjocoritor... Au cheltuit zeci de obuze,",
  "dar lumina s-a plimbat nepăsătoare peste câmpurile brăzdate\nde șanțuri.\nA doua zi, pe la amiază, Bologa se pomeni iar cu Klapka\nla baterie. Era foarte palid și cu ochii mai tulburi și mai\nbulbucați ca de obicei. Îi spuse că adineaori colonelul i-a\nporuncit categoric să sfârșească scandalul cu reflectorul, fi-\nindcă ajungem de râsul și ocara armatei, adăugând că co-\nmandantul diviziei a făgăduit o decorație celui ce va zdrobi\nbatjocura rusească.\n— Azi-noapte l-am Încadrat, și totuși ne-a scăpat! zise\nBologa furios, Încheind cu o Înjurătură ungurească. În doi\nani n-am primit nici o observație și acuma, din pricina unui\nfleac de...\n— Nu te Înfuria, prietene, și nu Înjura, răspunse Klapka\nabătut. Observația nu te privește pe tine, ci pe mine!\n— Pe toți ne privește, domnule căpitan, și tocmai asta-\ni...\n— Poate că Înainte de a lua eu comanda divizionului, dar\nazi toată vina cade numai asupra mea! Am simțit aceasta\nfoarte limpede din chiar vorbele colonelului, din tonul lui,\ndin... M-a Întrebat pentru ce anume am fost mutat aici,\nÎnțelegi?\n— Căpitanul se așezase pe scaun, lângă masa cu hărțile,\nși se uita Întrebător și speriat la Bologa care, nedumerit,\nrăspunse:\n— În interes de serviciu, firește. De altfel, În război nici\nnu se mai ține seama de alte interese...\n— Ei bine, colonelul știa, trebuia să știe, și totuși m-a\nÎntrebat, zise Klapka mai Încet și cu o umbră de mister În\nglas. Iar când, de frică, i-am spus o minciună, el nici n-a\nclipit din ochi, Încât am fost silit să mă rușinez de lașitatea\nmea!",
  "Tăcu așteptând un răspuns sau o Întrebare. Pe Bologa\nÎnsă atitudinea și glasul căpitanului Îl uluiră, trezindu-i deo-\ndată În suflet toate zbuciumările care crezuse că s-au stins\nfără urme. Ar fi vrut să protesteze și să isprăvească cu omul\nacesta care, urmărindu-l cu Încredere, Îl făcea părtașul unor\ngânduri primejdioase. Simțea Însă cu groază că, În adâncul\ninimii, gândurile acestea Îi erau dragi și le tăinuia acolo ca\npe niște odoare prețioase.\n— Domnule căpitan..., murmură Apostol, uitându-se În\nochii lui, rugător.\nDin privirea și glasul lui, Klapka sorbi un Îndemn care Îi\nlumină fața frământată. Ca și când ar fi pornit să-și golească\ndintr-o dată tot sufletul, oftă greu și zise:\n— Mă Înăbușe lașitatea, Bologa! Nu mai pot! Am crezut\ncă, tăinuind-o, voi scăpa de ea, și acuma mă gâtuie... Ai\nvăzut privirea lui Svoboda sub ștreang?... Nu se poate să n-\no fi remarcat, toată lumea a văzut disprețul și mândria și\nnădejdea... Asta-i moartea noastră eroică! Pe frontul italian,\nun român a fost spânzurat pentru aceeași vină... Am văzut\nbine, a avut aceeași privire În fața funiei... Atunci Însă n-am\npriceput nimic. Tocmai peste câteva luni mi-am dat seama,\nÎn groază și În lașitate... Trei ofițeri din regimentul meu,\nunul chiar din divizionul meu, toți cehi, au fost prinși Într-o\nnoapte, Între linii, cu planuri și cu hărți și cu secrete. Eu\neram să fiu al patrulea, dar În ziua plecării am primit de\nacasă o scrisoare și m-am ascuns ca un hoț. Scrisoarea mi-a\nreamintit casa, copilașii, nevasta, În scrisoare am găsit\nsperanțe de viitor și de fericire, am găsit iubire multă, toată\niubirea mea... Cum să risc eu toate acestea pentru... pentru\nceva... pentru un vis? Totuși, pe urmă am fost trimis și eu,\ncu dânșii, În fața Curții Marțiale, ca complice. Și acolo m-am\nlepădat de ei, ca de lepră, și am tăgăduit, agățându-mă cu",
  "disperare de viața asta rușinoasă! Iar ei au tăcut și nici măcar\nnu m-au disprețuit. Secera morții scânteia În fața lor și ei n-\nau clipit din ochi... Apoi, când s-a citit amenințarea\nspânzurătorii, au strigat toți trei, Într-un glas, acolo, Înaintea\nCurții, “trăiască Boemia”, În vreme ce eu tremuram ca un\nbiet cerșetor, de milă. Ba, ca să dovedesc tuturor cât sunt de\nnevinovat, m-am dus și la execuție... Vezi, până unde poate\nmerge lașitatea?... Lângă sat e o pădure prin care armata și-\na croit drumuri speciale, ferite de aeroplane, pentru\ntrebuințele frontului. Am mers cu convoiul de execuție și\nam ajuns Într-o poiană largă. Convoiul s-a oprit puțin În\nmijlocul poienii și m-am uitat Împrejur să caut stâlpii\nspânzurătorilor. Stâlpi nu erau, dar În schimb În fiecare co-\npac atârnau oameni, agățați de crengi, cu capetele goale și\ncu tăblițe de gât, pe care scria “trădător de patrie”, În trei\nlimbi. Mi-a Înghețat inima În piept și totuși n-am Îndrăznit\nsă tremur. Ca să-mi pot tăinui mai lesne Înfiorarea, mi-a tre-\ncut prin minte să-i număr, să văd câți sunt... Închipuiește-ți\nticăloșie de om! Dar cum să-i numeri, când toată pădurea\nera plină de spânzurați? Ori poate că numai groaza m-a făcut\nsă-mi pară mai mulți?... Atunci am Închis ochii, gândindu-\nmă cu mirare stupidă: “Asta-i pădurea spânzuraților...” Un\nmaior ungur, Înalt și cu profil de păsare, mi-a șoptit, poate\nca să mă ispitească: “Toți sunt cehi... și ofițerii, și soldații...\nnumai cehi!” Am tăcut, parcă mi-ar fi făcut o mustrare. Apoi\ni-au spânzurat pe toți trei deodată și pe același copac, un\nfag bătrân, cu tulpina scorburoasă. Când le-au pus ștrean-\ngul de gât, m-am uitat bine În ochii lor... Străluceau cum-\nplit, ca niște luceferi prevestitori de soare, și atât de măreț\nși cu atâta nădejde, că toată fața lor părea scăldată Într-o\nlumină de glorie. Atunci m-am simțit mândru că sunt frate\ncu cei strălucitori de sub ștreang și am dorit moartea cu o",
  "Însetare uriașă! Dar numai o clipă, o singură clipă! Pe urmă\nam privit zvârcolirile, am auzit pârâitul crengilor și numai\ninima Îmi tremura, Încet, fricoasă, hoțește, ca nu cumva s-o\naudă vreun vecin... Peste câteva zile am fost mutat ca sus-\npect... Acuma vezi de ce am fost mutat?... Și crezi că am\nplâns măcar după ce m-am Întors de la pădurea\nspânzuraților? Sau măcar În tren, venind Încoace? Sau aici?...\nM-am bucurat, Bologa, auzi, că trăiesc, c-am scăpat de\npădurea spănzuraților! Până adineaori m-am bucurat, până\ncând m-a Întrebat colonelul de ce am fost mutat! Numai\nadineaori am plâns, cu capul vârât În mantie, ca să nu mă\nsimtă nici ordonanța. Numai adineaori, de frica pădurii\nspânzuraților!\nKlapka se opri cu niște ochi atât de mari și de Îngroziți,\ncă Bologa Își simți sufletul copleșit de milă. În tăcerea\nadăpostului inimile lor băteau deopotrivă de Înfricoșate...\nLocotenentul vru să-i spuie o vorbă de mângâiere și se pome-\nni șoptind:\n— Domnule căpitan, pădurea spânzuraților...\nÎși luă seama Însă și plecă ochii În pământ, neputincios\nși umilit.\n— Acuma Înțelegi Întrebarea colonelului? reveni\ncăpitanul cutremurându-se, parcă ar fi vrut să se scuture de\no apăsare. Și observația cu reflectorul?... Vezi cum se leagă?...\nObservația e amenințătoare pentru mine: ori reflectorul, ori...\nIar se cutremură și apoi continuă mai gâtuit:\n— Trebuie să nimicim reflectorul, Bologa, frate de\nsuferință! Altfel...\n— Pădurea spânzuraților... murmură Apostol cu ochii\nscânteietori de o ură nouă, plămădită În sufletul lui pe\nnesimțite.\nKlapka, parcă povestind și-ar fi ușurat inima, vorbi pe",
  "urmă numai de reflectorul rușilor, prinse să arate pe hartă,\nsă măsoare, să combine cifre și formule... Bologa Îl asculta\ndin ce În ce mai mohorât, fără să mai rostească un cuvânt.\nGlasul căpitanului, În care bâlbâia numai frica, Începu să-l\nindigneze. Se stăpânea, simțind Însă cum i se infiltra ura În\nsânge, cum Îi alerga prin toate vinele, ca o otravă. Se uita pe\nhartă și vedea numai degetele căpitanului, ținând compasul\nși mișcându-se de ici-colo, desenând o umbră ciudată, În\nformă de spânzurătoare...\nApoi Klapka plecă liniștit, Încrezător, cu fața Înflorită de\nun zâmbet, lăsând pe Bologa singur În adăpostul umed.\n6\nÎi clocotea inima și creierii Îl usturau. Stătu un minut În\npicioare, cu ochii după Klapka, apoi se prăbuși pe scaun, În\nfața hărții, agățându-se de compas ca de o nădejde mântu-\nitoare. Dar nici degetele nu-l mai ascultară... În sufletul lui,\nca și Împrejurul lui, simțea o scârbă chinuitoare, În care i se\nscufunda toată viața.\nÎși rezemă capul pe palme, privind liniile, punctele,\nunghiurile Însemnate pe hartă. I se păreau niște semne cab-\nalistice și se mira cum le-a putut Înțelege până azi. Și, În\nacelași timp, Îi Încolți În minte o Întrebare, ca un cârlig: ce\ncaută el aici? Pe urmă, Împrejurul Întrebării se adunară\nrăspunsuri, lămuriri, alte Întrebări și alte răspunsuri, care\nÎnsă, cu cât se Înmulțeau, cu atât Îl nemulțumeau mai rău,\nfiindcă toate Împreună nu-i deschideau nici o punte de mân-\ntuire.\n“Ce ridicol am fost cu concepția de viață — se gândi apoi\ndeodată. Cum nu mi-am dat oare seama că o formulă ner-",
  "oadă nu poate ține piept vieții niciodată?”\nAcum, uitându-se În urmă, i se păru că toată viața i-a fost\ngoală ca o pungă de hârtie model. Îi era rușine de trecut și-\nși aminti cu o părere de rău dureroasă momentele când viața\na Încercat să-l atragă În mersul ei și s-a Împotrivit prostește,\nÎnăbușindu-și cu Îndârjire avânturile. Chiar zvârcolirile lui\nde acuma, cu năzuințele disperate de a-și Înfrânge pornirea\ninimii...\n— Don' locotenent, am adus prânzul, zise ordonanța,\ncare se oprise la spatele lui Bologa cu sufertașul.\nApostol, auzind vorba românească, sări drept În picio-\nare, ca și când l-ar fi lovit cu un ciomag În moalele capului.\n— Da... bine... bine, Petre, bâigui buimăcit, clătinându-\nse pe călcâie și apoi trântindu-se pe pat, ca să nu-i observe\nsoldatul tulburarea.\nOrdonanța așeză masa, trăgând cu coada ochiului spre\nBologa. Îl văzu amărât și, crezând să-l ușureze, Întrebă su-\npus:\n— Ați primit vreo veste rea de acasă, don' locotenent?\n— Ce veste, măgarule? răcni deodată Bologa, ridicându-\nse furios. Ce-ți pasă ție?... Numai acasă Îți umblă gândurile,\nafurisitule, acasă!\nSoldatul Înlemni În poziție, cu fața la locotenentul aprins\nde mânie. Era om de peste treizeci de ani, Înalt, spătos, cu\nmâinile ca niște lopeți, cu obrajii osoși și cu ochii nespus de\nblânzi, În care pâlpâia evlavie și resemnare. Apostol Îl avea\nordonanță de vreo șapte luni și Petre Îl slujea cu o credință\nde câine, fericit că l-a scos din foc. De altfel Îl recomandase,\nÎntr-o scrisoare, chiar doamna Bologa, căci era tot din Parva,\ncunoștea pe “domnișorul” din leagăn și lăsase acasă cinci\ncopii.\nÎntâlnind pe urmă ochii ordonanței, furia locotenentului",
  "se topi Într-un val de rușine. Își dădu seama, Îndată, că nu-\nmai graiul românesc l-a scos din țâțâni, fiindcă a venit ca o\nmustrare peste gândurile lui răvășite de imputări. Îi pâru\nrău că s-a Înfuriat și În părerea aceasta de rău simți mulțumire\nde sine și Înălțare. Se sculă, făcu trei pași spre intrarea\nadăpostului, se Întoarse Înapoi și zise trist, sincer, parc-ar fi\nvorbit cu un prieten vechi:\n— Sunt amărât, Petre, și nu știu ce am... O, Doamne,\nrăzboiul!...\nSe cutremură Înfricoșat. Era Întâia oară că se plângea de\nrăzboi. Până acuma chiar suferințele războiului i se păruseră\nfirești și socotise lași pe cei ce murmurau Împotriva lor...\nSoldatul, liniștit, cu o lucire sumbră de pocăință În ochi,\nrăspunse grav:\n— Pedeapsa lui Dumnezeu, don' locotenent, pentru\npăcatele oamenilor.\n— Dar dacă nu-s pedepsiți păcătoșii, ci tocmai cei asupriți?\nÎntrebă Bologa stăruitor.\n— Dumnezeu ține cumpăna dreaptă, zise Petre cu o cre-\ndință profundă. Moartea nu-i pedeapsă. Viața e pedeapsă.\nȘi numai chinurile trupului și suferințele Îndreaptă pe om\nspre mântuirea sufletului...\nApostol se așeză să mănânce. Credința ordonanței o\ncunoștea de mult, și aceleași vorbe cucernice le auzise de\nzeci de ori. Petre, care și acasă fusese vestit de bisericos, În\nvâltoarea războiului s-a scufundat Într-un adevărat fatalism\nreligios. De altfel, fiind singurul român În regiment, era sin-\ngurul cu care Bologa vorbea românește. Soldatul glăsuia\nacuma despre suferință și despre Dumnezeu, și Bologa,\nmâncând, Îl asculta și se gândea că niciodată nu l-a ascultat\ncu atâta dragoste. Îl Întrerupse și aduse vorba despre Parva,\ndespre cei de-acasă... Petre oftă și umplu adăpostul cu fel de",
  "fel de amintiri, care Îi Înduioșau deopotrivă. Apostol simțea\ndin ce În ce cum Îi crește inima, cum Îi bate năvalnic și cum\nbătăile se Încheagă Într-un cântec de biruință. O dragoste\nmare Îi Înfiora sufletul. Se uita la Petre mișcat, având impre-\nsia că Într-Însul s-a Întruchipat toată Parva, toți cei ce vorbesc\nromânește. Îi venea să-l Îmbrățișeze și să se arunce la picio-\narele lui, cerându-i iertare. Și În cele din urmă, nemaiputân-\ndu-se stăpâni, murmură cu glas de fericire:\n— Petre, Petre, fratele meu... nădejdea mea...\nSoldatul tăcu o clipă nedumerit. Apoi clătină din cap și\nzise domol, resemnat:\n— Doamne-ajută...\n7\nCâteva nopți nu mai apăru reflectorul. Apostol Bologa,\nde veghe În observatorul din șanțurile infanteriei, Îl aștepta\nÎnsă mereu cu atenția Încordată, ca să mulțumească pe Klap-\nka. În liniștea nopților, tulburată doar rareori de vreun foc\nde pușcă speriat, avu răgaz destul să-și judece, precum\nobișnuia, credința cea nouă, convins că numai Însuflețirea\ncare rezistă pe cântarul minții e vrednică să locuiască trainic\nÎn sufletul omului. Și se bucura simțind că primenirea lui\nsufletească, oricum o răsucea, Îi Încălzea inima, pe când\nvechea “concepție”, pentru care douăzeci și șapte de luni și-\na primejduit viața, a fost veșnic severă, ca o mamă vitregă.\nÎși zicea acuma că viața ființează numai prin inimă și că,\nfără de inimă, creierul rămâne o biată grămadă de celule\nmoarte. Îi era rușine Însă amintindu-și că i-au trebuit doi\nani de război ca să ajungă acolo de unde a pornit Împotriva\nsfaturilor doamnei Bologa, ale protopopului și ale tuturor,\nafară de Marta... La gât purta un medalion cu o buclă blondă\nși chipul unui căpșor fermecător. I le-a dat când a fost acasă,",
  "În concediu, șoptindu-i “eroule”, cum de altfel Îi zicea și În\nscrisori.\n“Marta e vina tuturor...”, Încercă să-și zică În taină, ca o\nscuză față de conștiința dojenitoare. Dar Își curmă gândul,\nalungându-și din suflet lașitatea: “Marta nu m-a Îndemnat\nniciodată să fiu erou, cu nici o vorbă... Numai gelozia mea\nneroadă a socotit că, prin uniformă și vitejie, are să-i po-\ntolească cochetăria. Vasăzică numai eu sunt vinovat și tre-\nbuie să Îndur remușcările...”\nDe altminteri, trecutul i se părea mort și se ferea să-l\ndezgroape. Mai mult Îl preocupa viitorul care-i mijea ca o\nauroră strălucitoare după o noapte vijelioasă. Nu-l vedea\nÎncă lămurit, dar ceața care-l aburea avea sclipiri trandafirii...\nInima Îi era plină de un simțământ mângâietor.\n“De acum Începe o viață nouă! se gândea mereu cu bucu-\nrie. În sfârșit mi-am găsit calea... Au trecut șovăirile și Îndoie-\nlile! De acuma, Înainte”!\nO poftă de viață vajnică Îi clocotea În piept. Când venea,\ndimineața, de la observator și se Întindea pe patul de scân-\nduri, adormea repede și visa numai fericire...\nÎntr-o după-amiază târzie se pomeni iar cu Klapka la ba-\nterie. Bologa, aducându-și aminte de Îngrijorarea de deunăzi\na căpitanului, se miră văzându-l foarte senin și zâmbitor, cu\no mulțumire În ochi aproape provocatoare. După ce inspec-\ntară Împreună tunurile și oamenii, coborâră În postul de\ncomandă, unde ardea pe masă un muc de lumânare.\n— Na-m avut noroc, domnule căpitan, zise Apostol cu o\nușoară ezitare. Dacă n-a vrut să vie...\n— Cine? Întrebă Klapka. A, da... Ia mai dă-l dracului de\nreflector, Bologa! adăugă apoi nepăsător.\nLocotenentul tăcu zăpăcit, uitându-se În ochii căpitanului,\nÎn care acuma câteva zile Îl Îngrozise pădurea spânzuraților.",
  "Klapka Însă urmă netulburat:\n— Omul cu buba se sperie de toate umbrele. Așa și eu cu\ncolonelul nostru! Că-i mâncător de oameni, călău... Când\ncolo, e om foarte de treabă... A, nu ți-am spus?... A venit\nmai În fiecare zi pe la mine... de patru ori... Îți Închipui\ntremurături pe capul meu! Eram sigur că vrea să mă\nprăpădească. În sfârșit, ieri, de frică, i-am spus verde pentru\nce am fost mutat aici, bătându-mă În piept, firește, că sunt\nnevinovat, că... M-a ascultat, m-a ascultat și la urmă mi-a\nzis, fără pic de imputare, Înțelegi, mi-a zis: “Știu... Așa vin\nnenorocirile asupra oamenilor...” Și atâta tot!... Apoi am\nvorbit despre Viena, despre operete, despre americani, În\nsfârșit, prietenește!... Ba se vede că a prins și simpatie de\nmine, căci azi-dimineață iar a venit În inspecție. Adică ce\ninspecție, că nici n-am mai pomenit de serviciu... În schimb,\nmi-a dat o dovadă definitivă de Încredere... O dovadă\nhotărâtoare!... Anume, În mod absolut confidențial, mi-a\ncomunicat o mare taină oficială... Așa că de acuma n-am\nnici o grijă, sunt liniștit!\nPe Bologa vioiciunea și seninătatea căpitanului Îl supărau.\nCu glas de imputare, Îl Întrerupse:\n— O taină oficială ce importanță are pentru noi? Și Încre-\nderea, și bănuiala sunt deopotrivă de chinuitoare!\n— Nu, nu! strigă căpitanul cu căldură. Să nu exagerăm!\nOameni de treabă sunt pretutindeni și În toate neamurile.\nDe ce să exagerăm?... Ei bine, colonelul e un om, indiferent\nde situația lui, asta trebuie s-o recunoaștem! De altfel, secre-\ntul ne interesează și pe noi, fiindcă e vorba de schimbarea\ndiviziei. Din Italia e pe drum o divizie obosită, ca să ne\nschimbe...\n— Atunci noi trecem iar pe frontul italian? Întrebă Apos-\ntol.",
  "— Nu, nu pe frontul italian, răspunse Klapka repede, cu\noarecare mândrie. Pe frontul românesc...\nÎn clipa când să rostească ultimul cuvânt, Își aduse\naminte că locotenentul e român, dar nu mai avu vreme\ndecât să-l pronunțe mai Încet. Bologa Îngălbeni și, parcă n-\nar fi auzit bine, repetă mașinal:\n— Pe frontul...\nNu sfârși, ca și când i s-ar fi Înfipt În beregată o gheară\nÎnăbușindu-i glasul. Rămase cu gura căscată și se holbă năuc\nla căpitanul care, dându-și seama cât a fost de imprudent,\nmurmură prostește:\n— Iartă-mă, prietene... Am uitat că tu... Sunt un...\nÎn creierii lui Apostol Însă de-abia atunci Începu să țiuie\ncuvântul de care se spăimântase, ascuțit și sfâșietor, parcă i-\nar fi scormonit un pumnal. Se sculă brusc În picioare și al-\nergă de ici-colo, frângându-și mâinile și șoptind disperat:\n— Nu se poate... nu se poate,... nu se poate...\nKlapka, mereu zăpăcit, Încercă să-l consoleze, zicând fără\nconvingere:\n— Liniștește-te, Bologa, ce Dumnezeu... La urma urme-\nlor, viața nu merge fără compromisuri, fără jertfe și...\nDeodată Apostol Bologa se opri În fața lui, cu obrajii albi,\ncu ochii stinși, Încât căpitanul amuți.\n— Orice... orice, numai asta nu se poate! izbucni dânsul\ncu o voce arzătoare. Asta ar fi o... o... o...\nPereții de bârne ai adăpostului Închegară sforțările lui de\na găsi cuvântul Într-un vuiet prelung, Încât Klapka Îl apucă\nde braț, vrând să-l facă să vorbească mai Încet. Și Apostol,\nca și cum ar fi Înțeles, se Încurcă, plecă fruntea și sfârși mur-\nmurând:\n— O... o crimă...\n— Așa-i, dar ce putem noi face? zise căpitanul Înăbușit,",
  "cu ochii spre intrare. Eu pricep și Împărtășesc zdruncinarea\nta, totuși voi aveți și mângâierea că barem există și În tabăra\ncealaltă frați care luptă pentru mântuirea voastră, pe când\nnoi nici n-avem Încotro să ne aruncăm privirea! Pentru noi\nsingurul mijloc de a fi eroi este să murim spânzurați!\nBologa se lăsase pe un scaun, copleșit. Klapka, Încredințat\ncă l-a potolit, continuă cu mai multă siguranță:\n— O crimă imensă e Îndeobște războiul, dar cu deosebi-\nre războiul Austriei! Încaltea când un popor de același sânge\nia armele, cu sau fără dreptate, știu cu toții că izbânda va fi\nspre folosul neamului și prin urmare fiecare om poate muri\ncu credința că s-a jertfit pentru binele tuturor. La noi Însă\nniște stăpâni urâți au trimis robii să moară ferecându-și\nlanțurile!... Atunci? În mijlocul vălmășagului de crime, ce\nmai poate cumpăni o crimă micuță, care-ți strivește ție sufl-\netul? Cui Îi mai pasă aici de sufletele noastre?\n— Atunci urmează să...? Întrebă repede Bologa, care Înce-\npuse să asculte și n-avea puterea să aștepte.\n— Să mergi unde vom merge toți, zise Klapka grav, cu o\nresemnare Îndurerată. Să mergi, să faci ce vor face toți și să-\nți Închizi ermetic toate portițele sufletului până ce va sosi\npacea sau se va prăbuși lumea, sau până ce-ți va veni rândul\nși ție să mori și să scapi de toate chinurile!\nApostol tresări și răspunse cu protestare În glas::\n— Dar dacă eu nu vreau să mor!... Nu vreau, nu mai\nvreau!... Acuma trebuie să trăiesc! Acuma nu mai vreau să\nmor!\nKlapka tăcu o clipă și apoi zise cu un zâmbet care voia\nsă-i ascundă sfiala:\n— Mie nu-mi șade bine să-ți vorbesc ție de moarte, știu...\nDe frica morții sau de dragul vieții, poate că-i același lucru,\nsunt laș... da, da, recunosc și mărturisesc, sunt În stare să",
  "Înghit orice rușine, orice umilire... Totuși, mi-am zis de multe\nori, uite așa cum mă vezi, mi-am zis că morții sunt cei mai\nfericiți, fiindcă ei cel puțin au pus cruce tuturor durerilor...\nMi-ești drag, Bologa, și dacă n-ai fi fost tu aici, n-aș fi avut\natâta Încredere În mine Însumi... Dar vezi, chiar noi, care\nne-am apropiat sufletele prin suferințe comune, și noi tre-\nbuie să ne Împărtășim zbuciumările Într-o limbă străină!\nAtunci cum să nu-i invidiem pe cei morți, Bologa?\nLocotenentul nu-l mai asculta. Liniștea lui Klapka Însă Îl\nneliniștea mai rău. Întrebă deodată cu un fir de nădejde În\nprivire:\n— Și crezi d-ta că-i sigur?...\nCăpitanul după o șovăire scurtă răspunse hotărât, parcă\nar fi căutat să-i dea un leac amar:\n— Din nenorocire, nu Încape nici o Îndoială, dragul meu.\nDivizia de schimb a plecat din Italia. Mâine-poimâine tre-\nbuie să sosească. Într-o săptămână ne va lua locul și peste\nalte câteva zile noi vom fi În Ardeal, pe frontul...\nOchii lui Bologa Îl ardeau. Tăcu brusc și lăsă capul În\npământ, examinându-și cizmele pline de noroi și tremurân-\ndu-și nervos genunchii, În vreme ce Apostol porni de colo\npână colo, ca un lup În cușcă, respirând greu, cu tâmplele\ndogorâte. Peste două minute apoi, cu o hotărâre nouă, lo-\ncotenentul se opri iarăși În fața lui Klapka:\n— Domnule căpitan, te rog... te implor... Scapă-mă!... D-\nta mă poți scăpa!... Nu vreau să mă duc pe frontul...\nKlapka ridică ochii la el, neÎnțelegând ce vrea. Bologa\nÎnsă urmă tot mai Înfrigurat:\n— Trebuie să se găsească un mijloc de salvare!... Mutați-\nmă la un regiment care rămâne aici!... Ori trimiteți-mă Înapoi\nÎn Italia, oriunde, numai acolo nu!... Voi lupta ca și până\nazi, jur! Voi... Am trei medalii de vitejie, toate trei dobân-",
  "dite cu... Numai acolo nu pot merge... Acolo presimt că am\nsă mor... Și nu vreau să mor! Trebuie să trăiesc!\nCăzu pe pat, cu obrajii În palme, biruit de lacrimi.\nCăpitanul era Înduioșat și simțea că, dacă ar deschide gura,\nl-ar năpădi plânsul și pe el. În văgăuna Întunecoasă sus-\npinele lui Apostol Îngroșau aerul, iar lumina sfârâitoare de\npe masă tremura pe pereți niște umbre neliniștite... Într-un\ntârziu, după ce sughițurile locotenentului se mulcomiră,\nKlapka zise:\n— Ei, te-ai mai răcorit?... Atunci putem vorbi ca doi\nbărbați, ba chiar ca doi soldați!... Adevărul este că În război\nnu trebuie să cugeți, ci să lupți... cel puțin așa perora un\ngeneral, deunăzi, la cartier. Dar lucrurile astea e nevoie să le\ncumpănim bine-bine și fără pripire, altfel... De-ai chibzui\npuțin, ai vedea că eu n-am nici o putere. Eu nu pot propune\nnimic, fiindcă sunt stigmatizat: ceh, adică trădător... Pentru\ncei de seama noastră s-au inventat mitralierele din spatele\nliniilor, menite să ne ațâțe pofta de vitejie În caz de șovăire...\nDacă aș Îndrăzni eu să te propun pentru mutare, imediat\nam fi bănuiți amândoi! Imediat! Un ceh cu antecedentele\nmele să ia partea unui român?... Nici nu-ți Închipui ce\ntămbălău, ce... Numai generalul te-ar putea salva, dacă ar fi\nom și ar avea inimă... Crezi Însă că pe aici sunt mulți oame-\nni? Crezi că...\nBologa, care se gândise și ascultase ursuz, se agăță de o\nvorbă și strigă:\n— Am să mă prezint generalului!\nKlapka se spăimântă, ca și când Însuși generalul l-ar fi\nsurprins complotând. Răspunse În șoaptă:\n— Astâmpără-te, Bologa!... Te rog!... Ce, tu nu cunoști\npe generalul Karg? Doar ți-e comandant de aproape un an...\nKarg... Un câine, un... Ar fi capabil, În loc de răspuns, să te",
  "trimită direct la Curtea Marțială...\n— Atunci ar urma să plec fără să Încerc barem a mă Împo-\ntrivi sau a ocoli ticăloșia? izbucni iarăși Apostol, acuma Însă\nfurios și scrâșnind dinții.\n— Ascultă sfatul meu, prietene, zise căpitanul liniștit.\nSunt mai bătrân ca tine și am Îndurat multe În viață...\nRăzboiul n-are altă filozofie decât norocul. Lasă-te deci În\ngrija norocului. Parcă În doi ani de zile moartea nu ți-a cân-\ntat la urechi pe toate glasurile, și totuși norocul te-a ocolit.\nPoate că te iubește norocul... Nu-l zgândări, nu-l stârni...\nLasă-l...\n— Și cum simt că acolo mă așteaptă o primejdie cum-\nplită... murmură Bologa deodată foarte abătut, cutremurân-\ndu-se. Niciodată n-am avut presimțiri atât de...\n— Primejdiile sunt azi pretutindeni, făcu Klapka\nstăpânindu-se. În aer, pe front, acasă, În toată lumea... Însuși\npământul mi se pare că trece printr-o zonă de primejdii...\nCe să facem? Norocul e scutul tuturor... Așa!... Ascultă-mă\npe mine... Mai chibzuiește și o să-mi dai dreptate! Dar fără\npatimă! Fără pripire!... Calm!... Calm!...\nSe sculă Încet, Își puse casca În cap, gata de plecare.\n— Decât să mă duc acolo, mai bine trec la muscali! șopti\natunci Apostol, uitându-se drept În ochii căpitanului.\n— Ușor de zis, răspunse Klapka liniștit, parcă ar fi așteptat\nde mult vorbele locotenentului. Dar dacă nu izbutești, știi\nce te așteaptă!... Numai deunăzi ți-am povestit despre cei\ntrei... Și ei au vorbit ca tine, ba și mai năzdrăvan... Iar azi\npoate că sunt tot În pădurea spânzuraților, ca să Îngrozească\npe alții!\n— În privința asta n-am nici o grijă, zise Bologa, cu Încrede-\nre. Când ar fi să mă prindă, m-aș Împușca și aș isprăvi re-\npede!... În orice caz, eu n-am să mor spânzurat, asta ți-o",
  "garantez!\n— Așa mi-au garantat și ei, prietene, dar Împrejurările au\nfost mai puternice decât hotărârea lor... De aceea zic: ia sea-\nma, nu te juca cu norocul! Sunt mii și zeci de mii În situația\nta și soarta le poartă de grijă tuturor cum crede de cuvi-\nință...\nKlapka Îi strânse mâna fierbinte... În clipa următoare,\nApostol Bologa se pomeni singur, pironit În același loc, cu\nochii În gol, uluit de vedenii. Își veni În fire și, simțindu-se\nsleit de puteri, se trânti pe pat. Pe masă, În sfeșnicul im-\nprovizat, lumina Începu să pâlpâie repede, să sfârâie și apoi\ndeodată se stinse. Pe Bologa Întunericul Îl zgudui, buzele-i\narse Însă șoptiră cu Îndârjire:\n— Nu se poate!\n8\n— Știi vestea, Petre? zise a doua zi Apostol către\nordonanța care, ghemuit Într-un colț al adăpostului, citea\ncu râvnă și evlavie Visul Maicii Domnului. Peste o săptămână,\ncel mult două, mergem acasă, În Ardeal...\n— Bogdaproste! făcu soldatul, luminat de bucurie și\nÎncepând să se Închine. Bine c-a dat Dumnezeu și Maica Pre-\ncista, că alții au mai fost câte-o săptămână, unii și mai mult,\nnumai noi parcă suntem ciumați...\nBologa zâmbi aproape răutăcios văzând fericirea omului\nși urmă batjocoritor:\n— Da’ ce, tu crezi că ne ducem să petrecem? Ehe, mai\npune-ți pofta-n cui, bădiță! Ne ducem tot la bătălie... să ne\nbatem cu românii...\n— Vai de mine, don' locotenent! sări Petre speriat.\nDoamne ferește! adăugă pe urmă, Închinându-se de mai",
  "multe ori. Doamne, apără-ne și nu ne părăsi!... Mare păcat,\ndon' locotenent... Apoi să nu-i trăsnească Dumnezeu din\nsenin?\nConsternarea ordonanței Îi făcea bine. “Dacă un om sim-\nplu se revoltă, atunci eu ce să fac? Își zise Bologa, uitându-\nse mulțumit la Petre, și Îndată urmă În sine: Atunci cum să\nnu Înțeleagă și generalul?...”\nDe azi-noapte Îl urmărea gândul cu generalul și se sforța\nmereu să-și Întărească convingerea. A chibzuit bine, a\nprevăzut probabilitățile și... Klapka n-are dreptate. De alt-\nfel, Klapka e un fricos, care vede pretutindeni călăi și\nspânzurători. Pe când el, Apostol Bologa, cu trei semne de\nvitejie pe piept... Sfaturile totdeauna l-au plictisit, dar acu-\nma ale lui Klapka Îl Înfuriau. Resemnarea i s-a părut o atitu-\ndine animalică, nevrednică de omul liber. Cu atât mai mult\ni se părea azi că a sta cu mâinile În sân ar fi o crimă cel puțin\negală cu plecarea la război.\nÎnchipuirea că ar putea merge acolo Îi stătea totuși\nÎnțepată În creieri ca o baionetă vrăjmașă. Trebuie s-o smulgă!\nAltfel, nu mai poate trăi. Mai ales că, În lumina spaimei de\nazi, amintirile trecutului Îl Împresurau ca niște amenințări\ndin ce În ce mai negre...\nNădejdea În generalul de divizie Îi risipea spaima. Și aceas-\nta era o dovadă Împotriva lui Klapka. Se hotărÎ să se prez-\ninte la raport, să-i explice situația, să-l roage și să-i\nfăgăduiască solemn că Își va face datoria oriunde, afară de\nacolo... Vru să plece Îndată, să sfârșească mai repede și să\nse liniștească. Puse mâna pe aparatul telefonic să anunțe că\ndorește să se Înfățișeze comandantului diviziei. În ultimul\nmoment Își luă seama. Cum să ceară generalului mutarea,\ncând nu știe nimeni despre schimbarea diviziei? L-ar Între-\nba: de unde a aflat, cine i-a spus? Ar fi o murdărie să trădeze",
  "pe Klapka, ar fi...\n“Deocamdată trebuie să mai aștept, Își zise dânsul. Întâi\nsă se publice vestea schimbării, chiar neoficial... Trebuie să\nprocedez cu băgare de seamă și cu demnitate!”\nSe liniști. Trecură trei zile... Nu se auzi nimic despre\nstrămutarea diviziei. Nici Klapka nu mai veni, parcă i-ar fi\nfost frică să dea ochii cu Bologa care, din ce În ce mai stăpânit\nde speranță, Începea să creadă că poate s-a contramandat\nordinul. Inima Îi ticăia de o emoție plăcută. Și, fiindcă se\nsimțea fericit, scrise mamei sale o scrisoare lungă și plină de\ncredință, În care, pe două pagini Întregi, veștejea fapta lui\nPălăgieșu Împotriva protopopului Groza; apoi altă scrisoare,\ncu foc, Martei, comunicându-i că dragostea lui, În ciuda tutur-\nor suferințelor, n-a scăzut și de-abia așteaptă ceasul când să-\nși poată strânge În brațe logodnica.\nMai trecu o zi senină. Pe urmă sublocotenentul de la ba-\nterie Îi spuse cum a aflat de la un infanterist că peste patru\nzile, cel mult, toată divizia trece pe frontul românesc. Bologa\npăli, dar ceru amănunte. Sublocotenentul i le dădu: că\nofițerilor de la infanterie li s-a comunicat vestea, confidențial,\nde trei zile, că primele trupe din divizia de schimb au și\nsosit la Zirin...\nÎn aceeași noapte, târziu, se ivi iarăși reflectorul, În sec-\ntorul de alături. Bologa, În postul de comandă, cu recep-\ntorul la ureche, asculta indicațiile observatorilor. Tunurile\nbubuiau aspru, răgușit, Încât se cutremura pământul și, din\ntavanul adăpostului, printre bârnele groase, se scurgeau\nfirișoare de nisip.\n“Ce-ar fi să-l doboare tocmai acuma alții?” se gândi el cu\no părere de rău ciudată.\nCând amuțiră tunurile și auzi că lumina a dispărut, Bologa\navu o tresărire de bucurie. Îi veni În minte că Klapka a vor-",
  "bit despre o decorație pentru distrugerea reflectorului...\n“În orice caz, o citație pe divizie e asigurată fericitului\ncare Îl va nimici! Își zise, Întorcând spatele telefonului. Oare\ncine va fi norocosul?”\nÎn suflet un glas Îi răspunse că el trebuie să fie. Încercă\nsă-l Înăbușe, dar glasul deveni poruncitor. Atunci Îi fulgeră\nprin minte: dacă ar avea el norocul să spargă reflectorul rus-\nesc și dacă, drept recompensă, ar fi citat sau decorat, ce\nușor și cu câte șanse de izbândă s-ar putea duce la generalul\nKarg!\nIdeea aceasta i se păru atât de minunată, că se miră cum\nde nu i-a venit mai curând, Îndată ce s-a hotărât să se prez-\ninte generalului... Îi pieri pe loc orice urmă de somn, se re-\npezi la hartă și se puse pe socoteli, pe Însemnări, până la\nziuă, cu o Însuflețire neobosită și cu convingerea aprigă că\nviața lui atârnă de ceea ce face acuma.\nToată ziua o petrecu apoi cu binoclul la ochi, examinân-\ndu-și sectorul cu atenție, comparând În gând punctele rep-\nerate pe hartă... Spre seară Începu să-l roadă grija ca nu\ncumva, tocmai În noaptea aceasta, să lipsească iarăși reflec-\ntorul mântuitor. Totuși era gata să vegheze și o săptămână\nși să-l nimicească... Numai, Între timp, să nu vie ordinul de\nschimbare! Dar nu, nu se poate! Trebuie să apară... Trebuie...\nSeara, la zece, dădu poruncile cuvenite și porni spre obser-\nvatorul cel mai Înaintat... Ploua rece, leneș, monoton.\nSăgețile de apă se Încovoiau, În văzduhul negru, cu luciri de\noțel. Lutul ud, frământat de ploile toamnei, se agăța de\ncizmele locotenentului și plescăia la fiece pas. Bolta de nouri\nparcă stătea să cază pe pământul amețit de Întunericul fără\nmargini. Apostol Bologa, cu casca de fier Înfundată pe cap,\nstrâns În ulancă blănită, cu gulerul ridicat, Înainta cu băgare\nde seamă, ferindu-se de băltoace, cu barba În piept. Inima Îi",
  "bătea atât de năvalnic, că nici nu simțea plesniturile ploii.\nCunoștea drumul și terenul. De vreo trei luni, de când s-\na statornicit frontul, a făcut calea aceasta de sute de ori.\nIntră În labirintul de șanțuri de comunicație, unde apa se\naduna ca În niște canale de irigație. Cizmele cu carâmburi\nÎnalți i se scufundau până din sus de glezne În noroiul cleios.\nAjunse asudat la postul de observație, ascuns chiar În\nprima linie de tranșee. Schimbă două vorbe cu plutonierul\nzgribulit și apoi Îl trimise la baterie.\nBologa se cocoță În dosul teodolitului, pe pipăite. Nu\nvedea nimic. Aparatul era ferit de ploaie, În schimb În spatele\nobservatorului se scurgeau șiroaie de apă din spărturile\ncoperișului. Căută să se orienteze, dar o beznă atât de deasă\nacoperea lumea, că ochii lui nu puteau desluși nici o nuanță\nÎn negrul Înăbușitor, iar În urechi Îi huruiau exasperant de\nuniform glasurile ploii, care Înghițeau toate zgomotele vieții.\nÎși simțea bătăile inimii, dar creierii parcă i se topeau, muiați\nde gânduri.\nPeste un ceas răpăiala mai osteni puțin. În același timp\nBologa Își dădu seama că mintea iarăși Începe să frământe\nplanuri și socoteli. Apoi se pomeni zicându-și:\n“Pe asemenea vreme poți trece la dușman fără frică”.\nCum pricepu rostul vorbelor, le curmă cu scârbă. Din cli-\npa când și-a făcut convingerea că, distrugând reflectorul\nbuclucaș, va dobândi de la generalul Karg mântuirea, i-a\npărut rău și i-a fost rușine că s-a gândit măcar să treacă la\ninamic. În doi ani de război, spiritul milităresc i-a pătruns\natât de adânc În fire, Încât dezertarea, din orice motiv, i se\npărea o crimă neiertată.\n“Totuși dacă vrei să treci mai sigur, trebuie să pleci sau\npe Înserate sau În zorii zilei”, Îi veni iar În minte același\ngând, stăruitor, ca o muscă pe care În zadar vrei s-o alungi.",
  "Încetul cu Încetul ploaia conteni și se porni un vânt asp-\nru, cu șuierături sinistre, mai desțelenind puțin Întunericul\nși cotrobăind vajnic prin observatorul lui Bologa care, În\ncurând, simți În spinare o pată udă și rece. Se ghemui mai\nbine, ferindu-și spatele. Vântul Însă Îi pătrundea prin haine,\nprin piele și-i zgâlțâia inima.\n— Și reflectorul nu mai apare! murmură el dârdâind.\nÎși Înfipse ochii În bezna subțiată, cu furie nerăbdătoare.\nAcuma Începeau să se deslușească, În nemișcarea moartă,\nsemne umile de viață. În dreapta și În stânga tranșeele in-\nfanteriei se Întindeau, strâmbe și capricioase, ca niște linii\ngrosolane pe o hârtie boțită. Ici-colo, ca mușuroaiele,\nÎnțepenite, poate chiar Înghețate, Înaintea șanțurilor, zărea\nsau bănuia posturile de ascultare. La vreo treizeci de metri,\nÎn stânga, Începe sectorul căpitanului Cervenko... “Ce-o fi\nfăcând oare Cervenko?... Bietul Cervenko...” În față câmpu-\nlui zăcea neted, pierdut În noapte și biciuit de vântul ce mai\nscutura În răstimpuri stropi mari de apă din văzduh. Apos-\ntol Bologa știa că, exact la cinci sute optzeci și trei de metri,\nse află prima linie de tranșee rusești și i se părea că\ndeosebește zigzagurile care Înseamnă gardul morții.\nÎnchipuirea lui mergea mai departe și, bâjbâind prin Întu-\nneric, arăta unde vine linia a doua, a treia, bateriile vrăjmașe,\nunde a fost ultima dată reflectorul...\nBologa nu Îndrăznea să se uite la ceas, de frică să nu-și\npiarză nădejdea În apariția reflectorului. Era sigur Însă că\na trecut miezul nopții. “Mai este vreme”, Își zicea din ce În\nce mai amărât. Singurătatea Îl strângea de gât. Simțea o\nnevoie dureroasă de a schimba o vorbă cu cineva, cu ori-\ncine, numai să nu fie singur, să nu poarte singur povara\nașteptării... Reflectorul nu s-a arătat niciodată Înainte de\nmiezul nopții; de obicei pe la două vine; deci nu i-a trecut",
  "vremea, poate să spere. Dacă Însă n-ar apărea deloc, atun-\nci...\n“Numai el ar fi de vină dacă m-aș pierde!” se gândi furi-\nos, amenințând cu pumnii liniile rusești nevăzute.\nApoi deodată, când se aștepta mai puțin, drept În față,\nchiar În sectorul bateriei, stârnită parcă de sfidarea lui, o\nlumină orbitoare și mândră, zvârlindu-și Întâile raze spre\ncerul căptușit cu nouri și apoi coborând pe pământ, repede,\ncu tremurături Înfrigurate. Apostol Închise ochii, Înfricoșat\nca În fața unei fantome, uitându-și tunurile și mânia, uitând\ntot, parc-ar fi visat.\n— Hei!... Dormiți acolo?... Tunurile!... Nu vezi reflector-\nul? bombăni Îndată un glas gros, batjocoritor, la câțiva pași,\nÎn șanțul infanteriei.\nBologa se dezmetici brusc. Cunoștea glasul: era un lo-\ncotenent de infanterie, foarte Înalt și uscățiv, care disprețuia\nfățiș pe toți artileriștii. Ochi cu teodolitul izvorul luminii și\napoi aruncă un ordin scurt În gura telefonului. Peste câteva\nclipe bubuiturile izbucniră, rare, chibzuite. Totuși, razele\nalbe alunecau Încet, nepăsătoare de obuzele vijelioase, scor-\nmonind Întunericul, apropiindu-se parcă sfidătoare de\nBologa. Pe urmă, ca și când l-ar fi descoperit cum stătea\nzgulit În observatorul umed, se opriră chiar asupra lui,\nÎnvăluindu-l cu farmecul lor rece, străbătându-i, prin ochii\nbolnavi, În toate ascunzătorile inimii, răscolindu-i și tul-\nburându-i gândurile ca un neașteptat răsărit de soare... În\nprimul moment Apostol simți numai o ură năprasnică Împo-\ntriva luminii care Îl Îmbrățișa fără voia lui. Dar când vru să\nrostească două cuvinte În telefon, ca să corecteze tragerea\ntunurilor, nu-și mai putu Întoarce privirea. Dezmierdarea\nrazelor tremurătoare Începea să i se pară dulce ca o sărutare\nde fecioară Îndrăgostită, amețindu-l Încât nici bubuiturile",
  "nu le mai auzea. În neștire, ca un copil lacom, Întinse amân-\ndouă mâinile spre lumină, murmurând cu gâtul uscat:\n— Lumina!... Lumina!...\nChiar În clipa aceea Însă, parcă le-ar fi retezat un paloș\nde călău, razele muriră, și ochii lui Bologa se umplură de\nÎntuneric. Nu-și dădea seama ce s-a Întâmplat. Tunurile\nbăteau mereu, rar, cum poruncise dânsul.\n“Mi se pare c-am spart reflectorul”, se gândi atunci,\nmirându-se cum a putut face el asemenea ticăloșie și bu-\ncurându-se că a făcut-o.\nStătu buimăcit un răstimp, avănd conștiința că ar trebui\nsă mai facă ceva și neputându-și aminti ce anume. Apoi deo-\ndată, speriat, simți receptorul telefonului și strigă:\n— Rachetele!... Rachetele!...\nPe cerul mohorât se ivi, sfârâind mânios, un glob de lu-\nmină ca un ochi iscoditor. În punctul unde fusese reflector-\nul, Bologa văzu prin binoclu mulțime de viermișori negri\nzvârcolindu-se neputincioși. Iscoada din văzduh Însă se stin-\nse repede, și tot atunci tunurile amuțiră singure, fără ordin,\nsătule parcă și mulțumite. Întunericul și tăcerea Înfășurară\npe Apostol ca un lințoliu aspru, În vreme ce ochii lui, cu\npupilele largi, se chinuiau Într-o așteptare fără scop. În fun-\ndul sufletului Însă simțea clar cum pâlpâie dragostea de lu-\nmină, blândă, mângâietoare...\nApoi iar auzi, de astă dată chiar la spatele lui, glasul lo-\ncotenentului de infanterie:\n— În sfârșit, bine c-a dat Dumnezeu de ați isprăvit cu\nreflectorul, că era mai mare rușinea!... Te pomenești că iei și\no medalie de vitejie, fiindcă la noi așa se dau decorațiile...\nÎn orice caz, eu te felicit... Noapte bună!...\nFără să aștepte răspuns, locotenentul se depărtă,\nmormăind, prin băltoacele șanțului de apărare.",
  "“Ce s-a Întâmplat, Doamne?” Își zise Bologa, Înfiorân-\ndu-se și căutând să se trezească din amorțirea ce-i oprise\nÎn loc gândurile.\nVântul sufla mai friguros, desfundând iarăși o bură de\nploaie măruntă, moleșitoare. Picurii Îi țârâiau În spinare ca\nniște fire de nisip... Apostol Își zicea că la fel Îi țârâie și\ngândurile În creieri, subțiri, nesigure, pipăitoare. Încetul cu\nÎncetul Însă izbuti să le rânduiască... Vasăzică și-a atins ținta\nși se poate prezenta În fața generalului. Vasăzică nu va mai\ntrebui să meargă cu divizia pe frontul românesc, asta e\naproape sigur. Atunci de ce nu se bucură cum s-a bucurat\ncând i-a venit ideea să zdrobească reflectorul?... În loc de\nrăspuns, În suflet Îi răsări deodată lumina albă pe care o\ngâtuise adineaori, strălucind ca un far Într-o depărtare im-\nensă. Și strălucirea i se părea când ca privirea lui Svoboda\nsub ștreang, când ca vedenia pe care a avut-o În copilărie, la\nbiserică, În fața altarului, sfârșind rugăciunea către\nDumnezeu... Lumina Îi Înăbuși Întrebările și-i liniști inima\nca și cum i-ar fi deschis o cale dreaptă, netedă, Într-un ținut\nsălbatic și neumblat. Cu un ceas În urmă toate nădejdile lui\nerau În alții și n-avea Încredere În sine. Acuma era sigur că\nmai curând se va pune de-a curmezișul soartei decât să-și\nmai pângărească sufletul, fiindcă În suflet, În lumină i se\ncălea mântuirea...\nÎntunericul se subția treptat. Vântul sufla mereu și une-\nori cânta ca o chemare prelungă, confuză, ademenitoare.\nAtunci, ca o ispitire, În mintea lui Bologa Încolți iarăși gân-\ndul că aceasta e ora dezertorilor... Și gândul nu i se mai păru\nrespingător, ca și când i s-ar fi șters din creieri toate convinger-\nile trecutului.\nUn sergent veni să-l schimbe, deși Apostol uitase să dea\nordine. Îi părea rău că pleacă din singurătatea care acuma Îi",
  "era dragă. Se strecură prin tranșeele În zigzag, pe la spatele\nsantinelelor Înțepenite lângă arme. Când să cotească spre\nșanțul de legătură, se ciocni cu căpitanul Cervenko.\n— N-am putut Închide ochii toată noaptea, murmură\ncăpitanul abătut. Îmi pare rău c-ați nimicit reflectorul, nu\nștiu de ce... Ați ucis lumina, Bologa!\n— Aici e lumina! răspunse Apostol, triumfător, bătându-\nși inima cu palma.\n— Da, da, ai dreptate! Aici e lumina și suferința... Aici e\ntoată lumea! zise Cervenko cu o sclipire În ochi.\nApostol Bologa trecu Înainte prin șanțurile Întor-\ntocheate, cu spatele Încovoiat, cu ochii strălucitori, cu\nsufletul plin de Încredere, Împăcat și mulțumit, parcă s-ar\nfi purificat Într-o baie de virtute.\n9\nPe la amiază, pe când Bologa dormea Încă, un zbârnăit\nstrident, la căpătâiul lui, Îl făcu să sară drept În picioare,\nÎngrozit, ca și cum s-ar fi prăbușit adăpostul. În telefon răcnea\naghiotantul regimentului:\n— Locotenent Bologa!... Alo!... Chiar el?... Tu ești?... Or-\ndin de la domnul colonel să pleci imediat să te prezinți\nexcelenței-sale... Excelența-sa dorește să te vadă... Foarte\nurgent!... Firește că treci pe la noi, pentru că și domnul colonel\nare să-ți vorbească... Deocamdată eu te felicit prietenește!...\nAi salvat onoarea diviziei Întregi... Domnul colonel a tele-\nfonat chiar azi-noapte la cartier... Vine a patra, Bologa, bra-\nvo!...\nPeste o oră Apostol era Într-un automobil, alături de un\ncăpitan de stat-major, pe care-l Întâlnise la postul de co-\nmandă al regimentului și care se oferise să-l ducă până la",
  "cartierul diviziei, deoarece tot se gătea de plecare. Pe drum\nÎi spuse și căpitanul că distrugerea reflectorului merită o\nrecompensă deosebită, precum Îi spuseseră toți camarazii,\ncu colonelul În cap. El asculta gânditor și tăcut. Uneori priv-\nirea i se cobora pe piept, unde luceau cele trei medalii de\nvitejie, și-și reamintea emoția clipei când a primit-o pe cea\ndintâi. Cât a dorit-o și cât se simțise de umilit până ce a\ncăpătat-o! I se părea că numai el n-are și se credea nenoroc-\nit și dezonorat. Se arunca unde era primejdia mai mare,\nunde secera moartea mai cumplit, fără frică, cu gândul numai\nla ea... Apoi, când i-a agățat-o pe piept colonelul, În fața tru-\npei, i-a plâns inima de fericire. De-abia atunci a Început să se\ncreadă vrednic de-a trăi...\nÎn curtea comandamentului de divizie Îi ieși În cale lo-\ncotenentul Gross care, ca pionier, avea mereu treburi pe la\nCartier. Gross Îl Întâmpină cu o strâmbătură ironică:\n— Bravo, filozofule! Ai mai omorât câțiva oameni pentru\no tinichea...\n— Ascultă, Gross! răspunse Bologa deodată jignit. Când\nvei Înceta tu de a executa ordinele, atunci să faci imputări\naltora! Până atunci, puțină modestie...\n— Eu execut ordinele, adevărat, zise pionierul mereu bat-\njocoritor. Eu săvârșesc sau ajut barbaria, dar cu greață, am-\nice! Nu cu entuziasm, ca alții!... Eu nu caut să mă disting!\n— Mai bine ai căuta să-ți potrivești fapta cu vorba, mur-\nmură Bologa privindu-l drept În ochi. E ușor să vorbești,\ndar...\n— Am să te văd mâine-poimâine pe frontul românesc, Îl\nÎntrerupse Gross, cu un zâmbet acru. Acolo să te văd...\n— Eu nu voi merge niciodată acolo! zise Bologa tresărind\nși roșindu-se.\nGross vru să mai zică ceva, dar atunci apăru În pragul",
  "casei un plutonier țanțoș, strigând cu importanță:\n— Domnul locotenent Bologa!... Poftiți... Excelența-sa...\nPeste câteva clipe Apostol Bologa stătea Înfipt reglemen-\ntar Înaintea generalului Karg, om scurt și gros, cu fața urâtă\nși aspră, mohorâtă de mustăți burzuluite, sfredelită de niște\nochi rotunzi, ale căror priviri, țâșnind de sub sprâncene foarte\nlate și veșnic Încruntate, păreau două pumnale veninoase.\nInima locotenentului se zvârcoli când Îl văzu ridicându-se\ngreoi de la masa Încărcată cu dosare și hărți. Își aduse aminte\ncă, de câte ori a dat ochii cu dânsul, a simțit o teamă stranie\nca de un vrăjmaș nemilos sau ca de o amenințare crâncenă\nce nu se poate ocoli și care nici măcar nu știi când te va\nizbi...\nGeneralul, cu bărbia ridicată, Îi Întinse mâna și-i zise voios:\n— Bravo, Bologa!... Mi s-a raportat fapta dumitale și am\nținut să te felicit personal... Am ținut... da... negreșit...\nGlasul lui era gros și pătrunzător, și parcă te ocăra chiar\ncând glumea.\nApostol se Înclină ușor strângând mâna generalului și pe\nurmă Îi povesti amănunțit, În fraze scurte, seci, militărește,\ncum a distrus reflectorul. Vorbind Însă, băgă de seamă că\nnările generalului sunt Înfundate cu păr și se gândi că tre-\nbuie să sforăie urât noaptea și că nu l-a mai văzut de la\nexecuția cehului. Karg Îl ascultă cu luare-aminte, dând din\ncap și măsurându-l uneori, cu priviri mulțumite, de sus până\njos; apoi, la sfârșit, Îl bătu prietenește pe umăr, murmurând:\n— Te-am propus pentru medalia de aur... Fii sigur că vei\navea-o!... Soldați ca d-ta ne trebuiesc și merită toate\ndistincțiile... Bravo, Bologa!... Sunt mândru că am onoarea\nsă comand asemenea ofițeri viteji...\nGeneralul tăcu, frământându-și mintea să mai găsească\nvreo două cuvinte potrivite. Dar nu mai găsi nimic și, după",
  "o pauză scurtă, repetă mai apăsat:\n— Sunt mândru... foarte mândru...\nȘi iar Îi Întinse mâna, gata să-l concedieze. Atunci Însă\nBologa, liniștit, cu glasul limpede și uitându-se drept În ochii\nlui cenușii, Îi zise:\n— Excelență, vă rog, dați-mi voie să vă fac o rugăminte!\nGeneralul Karg, neplăcut surprins că locotenentul, mai\nales după ce i-a arătat atâta cinste, cutează să vorbească\nneÎntrebat, și Încă să-i ceară ceva fără a se fi Înscris la raport\npe cale ierarhică, precum spune regulamentul, făcu doi pași\nÎnapoi, cu o Încruntare din sprâncene. Totuși, vrând să-și\ndovedească indulgența față de un erou, răspunse prietenește:\n— Da, da... te ascult... Un erou... cum nu... toată\nbunăvoința...\nÎn clipa aceasta Bologa simți lămurit că Îndrăzneala lui e\nzadarnică și avu o șovăire. Pe frunte Îi răsări o cununiță de\npicuri fierbinți. Ca să câștige timp sau să se liniștească, tuși\npuțin și plecă fruntea. Pe urmă Își redobândi Încrederea și,\npironindu-și ochii cu hotărâre În ochii generalului, vorbi re-\npede, sacadat:\n— Știu, excelență... am aflat că divizia noastră, peste\ncâteva zile, va pleca În altă parte... pe alt front...\n— Exact, zise generalul nedumerit, mai ales văzând că\nBologa se poticnește.\n— Atunci, excelență, — urmă locotenentul brusc, parcă\nÎntreruperea i-ar fi dat un imbold nou, — atunci vă rog să-\nmi faceți favoarea de a mă lăsa pe mine aici... Ori, dacă aici\nnu se poate, atunci pe frontul italian...\nGeneralul Îl măsură cu mirare și cu o zvâcnire nervoasă\nde mustață, apoi zise:\n— Bine... Deși Îmi pare rău că te pierd... Un ofițer emi-\nnent, viteaz... Dar, fiindcă dorești mult... Totuși, cred că ar fi",
  "mai bine aici decât În Italia...\n— Chiar și acolo, excelență... Am fost câteva luni pe Do-\nberdo și, la urma urmelor, aș prefera...\nFața lui Bologa era acuma scăldată În bucurie și nădejde.\nNu se mai putea stăpâni. Suspina din fundul inimii, ușurat.\n— Bine... bine, repetă generalul gânditor. Nu pricep Însă\nde ce n-ai merge cu noi? Divizia mea are o misiune sfântă În\nArdeal! O misiune măreață... Da!... Dușmanul a pângărit\npământul țării. Acolo valahii...\nDeodată generalul Karg se opri, ca și când o rază de\nlumină i-ar fi deschis creierii. Se dădu iar câțiva pași Înapoi,\nrămase cu privirea țintă la Bologa, căutând să-l scormonească\nÎn adâncimile sufletului. Câteva secunde domni o tăcere ca\nun giulgiu, Încât de afară se auzi limpede huruitul unei căruțe\nși ciripitul gălăgios al vrăbiilor, Într-un pom, sub fereastra\ncancelariei. Apostol, fără să-și dea seama, Închise ochii, fer-\nindu-se de scrutarea generalului, care izbucni brusc, aproape\nrăgușit:\n— Dumneata ești român?\n— Da, excelență, răspunse locotenentul repede.\n— Român! repetă generalul, cu un glas uimit și enervat\ncare aștepta o dezmințire.\n— Român! repetă Bologa mai hotărât, Întinzându-se din\nșale și scoțând puțin pieptul.\n— Da... bine... firește... bâigui Karg peste câteva momente,\nbănuitor și cercetător. Da... desigur... Dar atunci mă miră\nrugămintea d-tale... foarte mult... Mi se pare că d-ta faci de-\nosebire Între dușmanii patriei...\nApostol Bologa se uita În ochii scânteietori ai generalu-\nlui cu o seninătate care Îl minună pe el Însuși. Se simțea\nÎnsă hotărât și neclintit, ca În asalturile cele mai năprasnice.\nAcuma se Încăpățâna să convingă pe dușman, deși Înțelegea",
  "bine că șilințele lui sunt de prisos. Se pomeni vorbind calm,\nfără umbră de emoție sau șovăire, parc-ar fi discutat cu un\ncamarad binevoitor:\n— Excelență, am conștiința că douăzeci și șapte de luni\nam luptat așa Încât să pot sta cu fruntea sus În fața oricui.\nNu mi-am cântărit niciodată datoria. Mi-am dăruit tot sufle-\ntul și tot entuziasmul. Azi Însă mă aflu Într-o imposibilitate\nmorală...\nGeneralul se cutremură, ca și cum i-ar fi Împlântat o spadă\nÎn piept. Ochii i se aprinseră și luciră ca oțelul. Se repezi\nfurios la Bologa, cu brațele ridicate și zgârcite, gata să-l zdro-\nbească, răcnind:\n— Ce? Imposibilitate morală?... Ce vorbe sunt astea?\nCum Îndrăznești?... Eu nu cunosc asemenea fleacuri, care\nascund pur și simplu lașitatea unor oameni fără sentimente\npatriotice! Nu cunosc, Înțelegi? Nu vreau să cunosc!\nApostol căută să protesteze, dar generalul Îi reteză avân-\ntul, congestionat de mânie:\n— Nu-ți dau voie să mai vorbești, ai Înțeles?... Fiecare\ncuvânt al d-tale ar merita un glonte! Gândurile ce se ascund\nÎn dosul vorbelor d-tale sunt criminale!... Înțelegi? Crimina-\nle!... O, o!... Vasăzică asta ți-e vitejia?... Uite pe cine am pro-\npus eu pentru medalia de aur! Poftim!... Medalie de aur!...\nGlonte, nu medalie...\nÎl Împroșcă cu o privire grea de ură și dispreț, apoi deo-\ndată Îi Întoarse spatele, strivind Între dinți o Înjurătură și\nsmucindu-și mustața cu mâna dreaptă mică, grasă, Încărcată\nde inele, ca o mână de femeie cochetă.\nBologa rămase senin, nemișcat și cu gândul mereu că\ntrebuie să-l convingă. Furia generalului Îi făcea bine și-l\nÎmbărbăta. Când crezu că s-a mai potolit, zise iarăși, cu\nacelași glas limpede:",
  "— V-am făcut o rugăminte, excelență, În credința că veți\nbinevoi a Înțelege starea mea sufletească... De aceea mi-am\nÎngăduit a vă vorbi ca de la om la om...\nGeneralul, care se oprise la fereastră, bodogănind și pufn-\nind, se Întoarse Îndată spre locotenent și răspunse mai\nstăpânit:\n— Eu nu ascult asemenea rugăminți și nici nu stau de\nvorbă cu astfel de oameni!... Înțelegi?... De altfel am vorbit\nprea mult cu d-ta... Nerecunoscătorule!\nNu-i mai Întinse mâna, ci Îl măsură cu scârbă din cap\npână-n picioare și apoi se așeză la masă, răscolind supărat\ndosarele. Bologa salută reglementar și ieși liniștit, cu niște\npași siguri, ca după o convorbire nespus de plăcută. Gener-\nalul Îl urmări cu ochii, clătină din cap, se uită la ușa Închisă\ncu băgare de seamă și deodată izbi cu pumnul În harta cu\nÎnsemnări, cuprins iarăși de mânie. Chiar În clipa aceasta\naghiotantul se strecura În cancelarie, Înfricoșat și Întrebător.\n— Notează pe locotenentul Bologa, mormăi generalul\nKarg către aghiotantul aiurit. E primejdios și... Nu m-aș mira\nsă aud Într-o bună zi că a dezertat la inamic... Ce oameni!...\nCe armată!...\nAghiotantul se Înclină, puse niște hârtii pe masă și se\ngrăbi să dispară În vârful picioarelor, fără zgomot, de frică să\nnu-și descarce generalul mânia asupra lui.\nÎn mijlocul curții, Apostol Bologa se uită Împrejur, parcă\nar fi fost aici Întâia oară În viață. Ograda era mare, cu gard\nde uluci spre uliță și cu poartă nouă de scânduri, deschisă.\nCâteva căruțe se Înșirau În fund, lângă grajduri, iar automo-\nbilul cu care venise stătea părăsit, cu ușile căscate. Casa de\npiatră, acoperită cu olane vechi, vastă cât o cazarmă, era\nstropită cu urme de schije de pe vremea când a trecut războiul\npeste sat și când un obuz a explodat chiar În grădinița din",
  "față, smulgând din rădăcini perechea pomului În care și acu-\nma se ceartă un cârd de vrăbii gălăgioase... Cerul se\nrăzbunase puțin și umplea văzduhul cu un albastru mai blând\nca totdeauna. Soarele surâdea În asfințit, galben, slab, ca\nfața unui moșneag vesel, iar lumuna aceasta săruta pământul\nca o rouă binefăcătoare, răspândind bucurie și deșteptând\nnădejdi pretutindeni... Apostol stătu un răstimp cu ochii\nspre soare, sorbind cu nesațiu lumina zâmbitoare. Se simțea\nușurat, ca și când ar fi plâns cu lacrimi fierbinți după o\nsuferință multă vreme Înăbușită. Gândurile nu-l mai dureau,\nci se supuneau, docile, voinței lui, Încât, dacă ar fi vrut, le-ar\nfi putut Înșira frumos, pe o ață, ca pe niște mărgele...\nIeși din curte. Pe uliță, dincolo de popotă, văzu un cam-\nion Încărcat cu echipamente, gata de plecare pe front. Se\nurcă. Voia să ajungă cât mai repede la baterie. Era grăbit.\n10\nPe Înserate sosi la divizion, să raporteze că s-a Întors.\nGăsi pe Klapka singur În adăpostul spațios, scriind acasă.\nCăpitanul Îl privi lung, apoi Îi strânse mâinile și zise cu\ncăldură:\n— Acuma pot să te felicit și eu, dragă prietene... Din\ntoată inima!\n— Adevărat, numai d-ta nu m-ai felicitat Încă... adevărat,\nrăspunse Bologa, zâmbind amar. Pentru vitejia...\n— Pentru vitejia de a fi spus generalului ce i-ai spus! Îl\nÎntrerupse Klapka cu un fior.\n— Ai și aflat? se miră Apostol. Oficial?\n— Am aflat din Înfățișarea ta, din mândria și liniștea ta!\nse Însufleți căpitanul. Nici nu e nevoie sâ-mi povestești ce s-",
  "a petrecut! Ochii tăi Îmi spun tot, tot!... O, măcar de-aș putea\nfi și eu ca tine, bărbat! Dacă am fi toți așa, Într-un ceas s-ar\nsfărâma lanțurile!\nCa pe orice fricos, pe Klapka Îl Înfierbânta curajul și ener-\ngia altora. Ceru lui Bologa să-i istorisească din fir În păr scena\ncu generalul, Întrerupându-l deseori cu aprobări trufașe. Apoi\ncând Apostol sfârși, Îl Întrebă cu o curiozitate entuziastă:\n— Ei, și acuma ce ai de gând să faci?\nOchii lui Bologa licăreau blând. Răspunse de-abia peste\ncâteva clipe, calm, parcă ar fi spus că se Întoarce spre perete:\n— Acuma?... La noapte voi trece la muscali!\nKlapka, neașteptându-se la asemenea răspuns, se holbă la\nel un moment, pe urmă se uită Împrejur, Îngrozit să nu fi\nauzit cineva vorbele locotenentului, să vază și el pe dracul,\npentru că n-a raportat celor În drept.\n— Ai Înnebunit, omule? șopti cu glas rebegit de spaimă.\nSă nu mai spui astfel de copilării, că ne pomenim amândoi\natârnați În vreun copac, ca doi coceni stricați!\nApostol Bologa surâse; dinții albi Îi luciră Între buzele\nsubțiri, zicând:\n— Acum o lună, chiar acum trei zile, nici n-aș fi Îndrăznit\nsă mă gândesc la dezertare... M-aș fi disprețuit eu Însumi cel\ndintâi... Fiindcă până azi am fost alt om.. Îmi face impresia,\ncând mă uit Înapoi, c-am purtat În mine viața unui străin...\nTotdeauna mi-am Închipuit sufletul omului ca o visterie cu\nodăi multe, unele pline de comori, altele deșarte. Mulți oa-\nmeni, cei mai mulți, trăiesc toată viața În cămăruțele cele goale\nși veșnic deschise, căci celelalte sunt zăvorâte cu lacăte grele,\nși cheile lor zac tăinuite În focul chinurilor. Pe mine golul m-a\nÎnfricoșat ca și Întunericul. De aceea m-am străduit să găsesc\ncheile comorilor mele. Dar și comorile sunt Înșelătoare. Îndată",
  "ce ai descoperit una, râvnești pe cele mai ascunse... Poate\ncea mai de preț nu ți-o dezvăluie decât moartea, și totuși o\ndorești cu lăcomia avarului... O fi deșartă chiar râvna aceas-\nta... Fără ea Însă viața n-ar mai avea nici o valoare și nu s-ar\ndeosebi Întru nimic de viața unei gângănii!... Azi simt c-am\ndescoperit o comoară nouă și trebuie s-o apăr cu orice jertfă!\n— Ce comori, ce comori? Îl Întrerupse Klapka nerăbdător.\nAstea-s nerozii, prietene! Fraze, Bologa, și visuri bolnave!...\nRealitatea e războiul cu moartea la braț!... Lasă Închipuirile,\ndragul meu, care cel mult complică și amărăsc viața, destul de\nafurisită!\n— Domnule căpitan, dacă ții la mine, te rog din suflet să\nnu-mi mai dai nici un sfat! zise Apostol enervat, urmând\nÎnsă mai liniștit: Te rog foarte mult!... Crezi că mi-a fost ușor\nsă-mi dezbrac trecutul, ca o haină murdară, și să rămân gol\nÎn mijlocul furtunii? Crezi că n-am Încercat să mă Înșel că\nsunt Îmbrăcat, chiar după ce am simțit frigul și ploaia bici-\nuindu-mă?... Acuma nimeni În lume nu mă va mai putea\nÎndupleca să-mi arunc straiele noi și călduroase și să\nzgribulesc iarăși În zdrențele lepădate... Așa!... Te rog...! Și...\npoate că mâine noapte va Începe schimbul de trupe; vasăzică\nnu mai e timp de pierdut. Aș risca să fiu silit a te Însoți În\nArdeal!... Și asta nu se poate!\n— Te ascult și tot nu pot crede că vorbești serios, mur-\nmură Klapka, acuma Îngrijorat. Se vede că ți-ai pierdut mințile\nori că umbli să mori spânzurat... Dar nu pricepi, omule, că,\nmai ales după Întrevederea ta cu generalul, vei fi urmărit\npas cu pas și că vei fi prins chiar În clipa când vei Încerca să...\n— Tocmai de aceea trebuie să plec la noapte! făcu Bologa\nneclintit.\n— Atunci te cheamă spânzurătoarea! șopti căpitanul\ndisperat, pipăindu-și gâtul, parcă ar fi vrut să dea la o parte\nun laț Închipuit; apoi, după un răstimp, adăugă cu o tremu-",
  "rare de frică: În orice caz eu nu vreau să știu nimic... nimic...\nEu mă spăl pe mâini...\nApostol Bologa se sculă liniștit și vru să iasă. Klapka se\nrepezi la el poruncitor:\n— N-ai să pleci nicăieri! Am să te Împiedic eu!... Sunt\ncomandantul tău și te voi opri cu forța!\n— Poate că vrei să mă denunți? Întrebă Bologa apăsat,\nprivindu-l adânc. Să știi că am să mă Împușc, dacă...\nCuprins de o furie neputincioasă, Klapka Începu să se\nlovească cu pumnii În cap, bâiguind:\n— E nebun!... A Înnebunit! Ce să fac eu cu nebunul?...\nDoamne, Doamne, ce să fac?\nApostol se apropie și zise mișcat:\n— Poate că nici nu merit zbuciumarea d-tale, domnule\ncăpitan... Sunt ingrat că nu te ascult, dar acuma... zi-mi adio\nși Îmbrățișează-mă!\nCăpitanul se uită un răstimp la el, potolit brusc și cu fața\ngrăsună asudată de durere. Apoi Îl sărută pe obraji, plângând\ncu hohot și mormăind Înfricoșat, iarăși cu Însuflețire:\n— Adio, dragă prietene... Adio...\nȘi Îl Îmbrățișă până ce, mulcomindu-și puțin emoția, izbu-\nti să-i spună rugător:\n— Poate că te mai răzgândești... Făgăduiește-mi cel puțin\ncă ai să mai chibzuiești, te rog... te implor!... Ar fi Îngrozitor\nsă cazi În mâinile lor... să... să... Spăimântător!...\n— Adio, răspunse Bologa, parcă nici nu l-ar mai fi auzit,\nieșind repede.\nAfară amurgea. În apus urmele soarelui scăpătat mai\nÎnseninau cerul spălăcit... Bologa pășea grăbit spre bateria\nlui, când, deodată, răsună din urmă glasul lui Klapka, ascuțit,\nmânios:",
  "— Telefonist!... Telefonist! Unde-i telefonistul?\nBologa Înțelese și zâmbi. Căpitanul voia să se asigure\nÎmpotriva unor eventuale bănuieli de complicitate.\n11\nCâmpul de luptă, pustiu și tăcut, se legăna În ceața\nÎnserării. Stepa părăginită se desfășura nemărginită, netedă\nca o foaie de hârtie de Împachetat, boțită și pătată, Înțepată\ncu copaci răzleți, desfrunziți și sfâșiați de obuze. Pozițiile se\ndesenau ca niște dungi mohorâte, tremurate, cârligate și ca-\npricioase, fără Început și fără sfârșit.\nÎn apropierea bateriei, Bologa se opri căutând, În zigza-\ngul de șanțuri, postul cel mai Înalt de observație, unde a\nfost și azi-noapte. Când i se păru că l-a găsit, gândurile lui\ntrecură mai departe, se târâră pe sub sârmele ghimpate, cin-\nci sute optzeci și trei de metri, până la marginea tranșeelor\nrusești, unde ramaseră fără călăuză.\n“Acolo Începe viața nouă și o lume nouă!” Își zise cu\ninima Încleștată.\nÎn adăpost Îl aștepta sublocotenentul care-i ținuse locul\nși care dorea să afle ce i-a spus și cum l-a felicitat generalul.\nCa să scape de Întrebări, Bologa, cu o veselie prefăcută, Îi\npovesti o minciună și schimbă repede vorba. Pe urmă zise\nÎngrijorat ca vor trebui să fie cu ochii În patru, să nu se pome-\nnească cu vreun atac bruscat, având În vedere schimbarea\ndiviziei. Sublocotenentul, vrând să arate cât e de tare În\nprevederi strategice, declară grav că el chiar se așteaptă la o\nsurpriză, dacă cumva dușmanul a prins de veste că divizia\nva fi Înlocuită. În sfârșit, Își Împărțiră rolurile: sublocote-",
  "nentul va veghea, la postul de observație principal, până la\nora două, când va merge Bologa să-l Înlocuiască...\nRămas singur, Apostol se așeză să scrie câteva rânduri\nmamei și Martei, să le Înștiințeze cumva, prin cuvinte as-\ncunse, că nu mai poate sta aici și că, În curând, le va trimite\nvești mai bune... Dar, Înainte de-a așterne vreo slovă pe\nhârtie, Își luă seama: orice Înștiințare s-ar putea să le\npricinuiască neplăceri... În schimb se apucă să studieze har-\nta frontului cu o atenție Înfrigurată, să tragă linii cu degetul,\nsă-și aleagă un drum scurt, ferit... Așa Îl găsi Petre când Îi\naduse cina.\n— Știi că azi mi-e foame de aș fi În stare să te mănânc și\npe tine?! strigă Bologa râzând și gândindu-se că trebuie Într-\nadevăr să mănânce bine, căci dincolo cine știe ce-o fi.\nÎndată după masă se culcă, dând de grijă ordonanței să-\nl scoale negreșit la unu după miezul nopții. Vrea să se odih-\nnească, zicându-și iar că dincolo cine știe cum și unde va\nmai afla odihnă...\nPetre Îl deșteptă la ceasul hotărât și Apostol se sculă voios,\nsprinten. În câteva clipe fu gata de drum. Se uită Împrejur\nÎn adăpostul tăcut, chibzuind ce anume să ia cu dânsul din\nce avea aici. Șovăi puțin și nu mai luă nimic. Cel mult de\nrevolver poate să aibă trebuință, să-l scape de pădurea\nspânzuraților... Porni spre ieșire, auzind pe Petre urându-i,\nca de obicei: “Doamne-ajută, don' locotenent...” Se gândi\nsă-i dea măna, În semn de rămas bun, dar Își continuă mer-\nsul fără să se oprească și fără să răspundă...\nNoaptea se umezise. Ploaia amenința În văzduh cu\nrăsuflări de vânt. Bologa se bucura și privea cerul Înnourat\nca pe un tovarăș care vrea să-i Înlesnească scăparea. Dacă ar\nÎncepe să plouă, firește, ar fi și mai bine...",
  "Trecând pe lângă adăpostul căpitanului Cervenko și mai\navând o jumătate de oră de pierdut, se abătu să-l Întrebe de\nurât. Căpitanul citea În Biblie, cu ochii Înlăcrimați, ca și când\nar fi căutat să-și aline o durere mare.\n— Ce-i, ce s-a Întâmplat? Întrebă Apostol uimit. Ce\njeluiești așa... Ai vreun necaz?... Ceva de pe acasă?\n— Eu sunt copac fără de rădăcini, zise Cervenko amărât,\nadăugând cu o privire disperată: Bologa, auzi tu, În noaptea\naceasta o să ne atace rușii!\nApostol păli, parcă l-ar fi pălmuit. Adineaori a vorbit și el\nde atacuri cu sublocotenentul, dar numai să-i evite Întrebările\nplictisitoare și să aibă un pretext de a merge la postul de\nobservație. Un atac Însă i-ar răsturna toate planurile...\n— Nu se poate... N-avem nici o informație, bolborosi\ndânsul zăpăcit. De ce să ne atace tocmai azi?\n— Bologa, e sigur, reluă căpitanul mai plângător. Crede-\nmă... O patrulă mi-a adus de aseară știrea că se fac pregătiri\ngrăbite... Ai să vezi, Bologa!... Așa e totdeauna...\nZece minute Cervenko nu mai conteni cu jelaniile, Încât\nApostol plecă buimăcit, blestemându-și clipa care l-a Îndem-\nnat să intre la ruteanul maniac. Afară Însă, În tăcerea\nfrământată de vânt și În Întunericul necăcios, Îi veni inima\nla loc și-și zise că Cervenko a Început să nebunească, de\nvreme ce visează numai Încăierări, atacuri...\nSublocotenentul dârdâia În observator și salută pe Bologa\nca pe un mântuitor.\n— La infanterie se zice că o să ne atace muscalii chiar În\nnoaptea asta, șopti Apostol. Tu ai observat ceva?\n— Aș... liniște și frig, răspunse sublocotenentul,\ndisprețuitor. Infanteriștii așa fac, se tem de toate umbrele...\nDar muscalii nu sunt proști să ne atace azi, hodoronc-tronc,",
  "când de-abia mâine-poimâine vine schimbarea!\nBologa Îi strânse mâna cu mulțumire și-i ură somn bun.\nNiciodată nu i-a fost atât de drag sublocotenentul ca acu-\nma. Parcă a vorbit din sufletul lui: doar nu-s proști musca-\nlii...\nSe obișnui cu Întunericul și se uită cu multă grijă spre\nliniile de dincolo. Nu vedea și nu se simțea vreo mișcare.\nPeste câteva minute Însă un foc de pușcă pocni asurzitor,\nundeva pe aproape. Deși cunoscu, după zgomot, că nu e\nrusesc, totuși avu o strângere de inimă. Alte focuri speriate\nizbucniră Îndată, apoi iar altele, și În dreapta, și În stânga,\ntot mai depărtate. Bologa se liniști; erau, desigur, santinelele\nsperiate...\nPe la trei, spre a-și șterge orice urme de Îngrijorare din\nsuflet, porunci să se Înalțe o rachetă, să vază și să se conv-\ningă. În lumina verzuie, terenul dintre tranșee părea mort.\nLa dreapta, Între sârmele ghimpate, zăcea cadavrul unui om.\nA fost ucis de acum două zile, pe când se Întorcea din patru-\nlare, noaptea, probabil chiar de camarazii lui, din greșeală\nsau de frică. Privirea lui Apostol trecu peste el ca peste un\nmușuroi, grăbită să-și vază numai calea pe care și-o alesese\npe hartă. Un șanț vechi, care Începe la vreo douăzeci de\nmetri și merge până aproape de șanțurile rușilor... Împreju-\nrul observatorului sunt rămășițe de tufe, lăsate Înadins pen-\ntru mascare... De aici, târându-se prin cele douâ pâlnii de\nobuze, poate ajunge nesimțit la șanțul cel vechi, căci pos-\nturile de ascultare sunt mai departe... La cellalt capăt al\nșanțului va chema... Atâtea vorbe rusești știe... Pe urmă...\nLumina rachetei se stinse și Bologa rămase mulțumit. La\ncinci fix, când Începe să se subțieze Întunericul, va porni...\nMai are deci două ceasuri. Era atât de hotărât, că nu simțea",
  "nici emoție, nici nerăbdare. Aștepta, cu ochii Înainte spre\nțintă, cu gândurile slobode. Vremea trecea peste dânsul ca\no apă lină, răcoritoare...\nÎntr-un târziu Îi fulgeră prin minte că poate rușii Îl vor\ndisprețui că a dezertat, el, ofițer... Și chiar În clipa aceea un\nbubuit prelung, răgușit, spintecă văzduhul. Apostol Înlem-\nni, Într-o așteptare amețitoare. Peste câteva secunde, care i\nse păruseră nesfârșite, izbucni un răbufnit mai greoi, ca și\ncând s-ar fi desfundat pământul. Apoi Îndată altele, furioase\nși din ce În ce mai grăbite. Un clopot năprasnic fierbea În\nÎntunericul brăzdat de dâre luminoase.\n“Ce-i asta? se gândi Bologa uitându-se la ceas și văzând\ncă e de-abia patru. Atacul?... Vasăzică, totuși... Atunci...”\nApostol Își dădu seama că tunurile rusești s-au năpustit\nasupra artileriei, care Începuse să răspundă, cu teamă Însă\nși uluită de impetuozitatea dușmanului.\n“Acum ce să mai fac?” Își zise dânsul, cu receptorul tele-\nfonului În mână, ascultând duelul artileriilor.\nDeodată auzi, la dreapta lui, la câteva zeci de metri, un\nvâjâit sfârșind Într-o răbufnire scurtă. Întoarse privirea Într-\nacolo și i se păru că vede pâlnia de pământ Împroșcând În\nbeznă.\n“Iată că au Început să dumice Înfanteria!” — Îngână dis-\nperat, simțindu-și creierul gol ca un burete uscat.\nMai trecu un răstimp. Primprejur obuzele cădeau tot mai\ndes. Apoi un țiuit prelung Îi sfâșie urechile. Avu o strângere\nde inimă și gândul fulgerător:\n“Asta-i pentru mine!”\nÎn față, numai la câțiva pași, se despică cerul, și un vârtej\ncumplit smulse coperișul observatorului. Apostol primi un\ncuțit În piept și o lovitură În cască. Apucă cu amândouă",
  "mâinile teodolitul, ca să nu se răstoarne. Apoi i se păru că se\nridică În sus și deodată se pomeni iar la pământ, cu o durere\ncrâncenă În coapsă...\n“Sunt rănit sau poate...”\nGândul i se rupse ca o ață.",
  "CUPRINS\nCARTEA A DOUA\n1\nO pată de lumină tulburie-cețoasă zăcea pe pardoseala\nde lespezi albe a salonașului de rezervă, la picioarele celor\ndouă paturi de fier.\nPe fereastra unică se uitau În odaie ramurile negre ale\nunui păr bătrân, dârdâind În gerul sfârșitului de februarie.\nPereții, Îmbibați de gemete și dureri, Își amestecau\nrespirația cu mirosul apăsător de spital și cu căldura sobei\nde teracotă din dosul ușii.\nÎn paturile curate cei doi ofițeri, În halaturi cenușii,\nstăteau lungiți, cu ochii În tavanul Înalt. La căpătâi, În perete,\npe tăblițe negre, albeau numele lor: Locotenent Bologa, Lo-\ncotenent Varga... Pe mescioarele de noapte foile de febră se\npierdeau printre sticluțele de medicamente, arătând că\nsuferințele cele grele au trecut peste dânșii.\nÎn aerul Încărcat de amintirile durerilor plutea o tăcere\nnăbușitoare, pe care Varga o sfărâmă deodată cu glas speri-\nat, ridicându-se În pat, ca și când ar fi văzut o nălucă:\n— De ce taci, camarade?... Spune ceva, orice, te rog din\nsuflet, căci tăcerea e mai dureroasă ca o rană de șrapnel!\nBologa Întoarse fața albă și suptă de suferințe spre dân-\nsul, dar nu deschise gura. Varga așteptă un minut, Întrebător,\napoi se lăsă iar pe spate, zicând mai mult pentru sine:",
  "— Se Împlinesc patru luni de când bolim, mutându-ne\ndin spital În spital, tot mai aproape de front... Mi s-a urât de\nmoarte cu doctorii și cu bandajele și cu surorile de caritate!\nBarem de-ar veni mai curând concediul...\nApostol tăcea. În trei luni de zile, cât fusese oprit de\nmedici să vorbească, fiindcă avea plămânul drept sfârtecat\nde o schijă de obuz, Îndrăgise tăcerea. În acel răstimp gân-\ndurile lui s-au obișnuit a se rândui frumos, fără pripiri\nnăvalnice și mai ales fără dureri. De altfel, la Început mintea\ni-a fost senină, parcă o mână meșteră nevăzută i-ar fi șters\ndin creieri toate amintirile. Când și-a venit În fire Întâia oară,\nla ambulanța diviziei, a văzut pe doctorul Meyer și pe Petre.\nNu i-a recunoscut, dar a avut o bucurie atât de violentă,\nÎncât și-a pierdut Îndată cunoștința. A doua oară s-a trezit\nÎntr-un tren sanitar, cu aceeași bucurie În suflet și tot numai\ncâteva clipe. În sfârșit, a treia dată a deschis ochii Într-un\nsalon alb, În spital. Patul era Înconjurat de doctori.\n— Bravo, mortule! i-a zis zâmbind unul cu cotlete albe și\nmustăți hegre. Bine c-ai Înviat... Dacă de șase zile mocnești\nașa...\nApostol atunci a simțit fericirea de a trăi ca un fior nespus\nde dulce și, cu buzele crăpate de fierbințeală, a șoptit abia\nperceptibil:\n— Nu mă doare nimic... nimic...\nVreo șapte săptămâni mai mult al morții a fost decât al\nvieții. În afară de rana din piept, mai avea o sfărâmătură de\nos la piciorul stâng și o scrijălare adâncă În coapsă.\n— Vindecarea ta e o minune, i-a spus doctorul cu cotlete\nalbe și cu mustăți negre, mai târziu. Ai o vitalitate extraor-\ndinară, altfel de mult te-ai plimba În lumea drepților!\nCând i s-au vindecat piciorul și coapsa, l-au trimis mai\ndeparte, spre regiunea unității lui, În spitalul de aici, fiindcă",
  "acolo Începuseră să sosească transporturi mari de răniți din\nluptele noi. Aproape o lună a zăcut singur aici, În salonașul\nde rezervă din fundul coridorului, la etajul Întâi. Petre stătea\ntoată ziua lângă patul lui, căutând să-i ghicească gândurile\nși să-i Împlinească dorințele. Dimineața și după vizita med-\nicală Îi citea Visul Maicii Domnului, cu glas obosit de evla-\nvie, și Bologa Îl asculta fără a Înțelege cuvintele, dar cu ini-\nma plină de o mulțumire caldă, moleșitoare... Apoi, Într-o\nzi, ordonanța i-a povestit, cum s-a priceput, ce s-a Întâm-\nplat atunci, În noaptea ceea... Din povestirea lui, Apostol n-\na aflat mare lucru: că a fost Îngropat la marginea unei pâlnii\nde obuz, În dărâmăturile postului de observație, și că acolo\nl-a descoperit Petre, pe la amiază, după ce, cu ajutorul divi-\nziei de schimb, muscalii au fost respinși În pozițiile inițiale...\nPovestirea soldatului Însă i-a adus aminte nădejdile din\nnoaptea aceea și i-a pus iarăși În fierbere toate gândurile de\natunci. A avut câteva clipe de neliniște, ca un fața unei vede-\nnii dojenitoare. Pe urmă, vreo trei zile, gândurile, dezlănțuite\ndintr-o toropeală prelungă, l-au chinuit și i-au sfâșiat suflet-\nul. Își zicea că toate sforțările lui de a ocoli soarta s-au zdro-\nbit și că de azi Încolo numai moartea l-ar mai putea mân-\ntui... Moartea Însă Îl Îngrozea acuma mai mult chiar decât\nperspectiva de a trebui să meargă pe frontul românesc. De-\ngeaba Încerca să-și biciuiască ambiția, Învinovățindu-se de\nlașitate; dragostea de viață, din ce În ce mai impetuoasă, Îi\ntăia orice avănt, murmurându-i neÎncetat În inimă: “Întâi\neu, și pe urmă cealaltă lume!”\nÎntr-o noapte fără somn apoi a găsit Împăcarea. La urma\nurmelor, soarta a făcut bine ce a făcut. De ce ar fi dezertat el\nla ruși, când tocmai i se oferea prilejul să treacă la români?\nPentru muscali ar fi fost un simplu și disprețuit dezertor, În\nvreme ce românii Îl vor primi ca pe un frate. Dincolo dezer-\ntarea ar fi fost o crimă dezonorantă, urmată de o captivitate",
  "rușinoasă: aici va merge ca un adevărat erou, cu fruntea sus,\nși va putea lupta Îndată contra dușmanilor adevărați...\nVasăzică, teama de frontul românesc a fost fără temei. No-\nroc că soarta l-a ocrotit... Datoria lui e să trăiască și să tri-\numfe. Nu viața, ci moartea Înseamnă lașitate pentru omul\ncare are un ideal În lume.\nDe a doua zi gândurile au Început să se mulcomească,\npunându-se toate În slujba liniștii lui, ca niște servitori\ncredincioși. Împreună cu liniștea Însă i s-a luminat În su-\nflet mai vie și ura Împotriva tuturor străinilor dimprejurul\nlui. Ura pe medicii care-l Îngrijeau, pe surorile de caritate,\npe ofițerii convalescenți și se bucura că, din pricina ranei\nla plămâni, era osândit să tacă. În ziua când un general\nbătrân, Înconjurat de o droaie de ofițerași fercheși, a venit\nsă-i agațe pe piept medalia de aur pentru distrugerea\nreflectorului, Bologa s-a prefăcut că i-e rău, numai ca să nu\nfie silit a părea Încântat.\nPe urmă, Într-o zi, acum vreo lună, a fost adus În salonaș\nVarga, care fusese greu rănit În șoldul stâng, tot atunci, În\nnoaptea ceea, și din spital În spital ajunsese aici. În primul\nmoment Apostol s-a bucurat și, pentru că tocmai i se dăduse\nvoie să vorbească puțin, Își povestiră pățaniile. Varga Îi ex-\nplică amănunțit cum s-a desfășurat atacul rușilor, cum au\npătruns până aproape de liniile artileriei și cum au fost\nalungați Înapoi printr-un contraatac fulgerător. Totuși, În lupta\naceasta, două regimente de infanterie au fost aproape com-\nplet nimicite, și chiar huzarii lui au suferit mult, mai ales În\ncursul contraatacului, când a primit și el schija care era cât\npe-aici să-l lase șchiop, fiindcă un doctor cam smintit a um-\nblat În ruptul capului să-i taie piciorul. Locotenentul de\nhuzari clocotea de revoltă că bătălia, În care au pierdut pes-\nte două mii de oameni și În care era să-și dea ortul popii,",
  "nici măcar n-a fost pomenită În comunicatele de război. Se\nmângâia numai cu speranța Într-un lung concediu de conva-\nlescență.\nPe măsură ce Varga vorbea și se frământa, Bologa se Întun-\neca. Toate cuvintele lui, chiar privirea lui i se păreau dușmane\nși se mira, cum a putut omul acesta să-i fie simpatic? Ca să\nnu mai trebuiască să stea de vorbă cu dânsul, Își procură un\nvraf de cărți și se puse să caute În ele explicații și dovezi.\nDouă săptămâni a răscolit și s-a trudit. Nicăieri n-a găsit de\nce binele nu e bine pretutindeni și totdeauna. În toate cărțile\nomul Îi părea izolat de viața adevărată, singuratic și abstract\nca o formulă matematică. Cineva s-a așezat la masă, plin de\nÎncredere În cunoștințele și experiențele sale de viață, și a\ndecretat că oamenii trebuie să fie așa și așa, că e bine când\nfaci cutare lucru și e rău dacă faci cutare. Și, În schema lui,\nacel cineva vrea să vâre cu sila sufletele vii, să le Încătușeze,\nparcă viața s-ar modela după dorințele sau concluziile cui-\nva. Dar viața merge mereu Înainte, nepăsătoare, sfâșiind nu\nnumai sistemele savanților, ci chiar mințile oamenilor,\nplăsmuind În fiece clipă situații noi, idei noi, pe care fante-\nzia liliputană omenească niciodată nu le va putea Înțelege\nși cu atât mai puțin prevedea. Un capriciu al vieții a pus față\nÎn față milioane de oameni, pe care i-a Însemnat cu moartea\nÎn frunte, silindu-i astfel să descopere În sufletele lor taine\nnebănuite și să ia hotărâri neașteptate. În vârtejul vieții cărțile\nsunt grămezi de vorbe fără Înțeles. Omul trebuie să-și fere-\nască numai conștiința să nu-i sângereze.\nÎn vremea aceasta primi o scrisoare de la Klapka, plină\nde prietenie, comunicându-i câte verzi și uscate despre traiul\npe noul front, lucruri mărunte, adăugând la urmă de tot, În\ntreacăt, că “pe-aici tot ruși am găsit, numai ruși...” Bologa\nÎși zise Îndată, fără grijă și fără șovăire: “Nu face nimic... Voi",
  "mai aștepta...”\nVarga Încerca Întruna să-i dezlege limba și nu se putea\ndumeri: de ce s-a făcut așa de ursuz Bologa? Pe el tăcerea Îl\napăsa și-l amăra. De aceea a fost fericit când doctorii i-au\ndat voie să iasă din odaie, s-a Împrietenit cu alți camarazi\nde prin celelalte saloane și mai mult stătea cu dânșii decât\ncu Bologa.\nAcuma, În așteptarea vizitei medicale de după-amiază,\nhuzarul se perpelea ca peștele pe uscat, mai ales după ce\ntoate sforțările lui de-a scoate o vorbă din Bologa au rămas\nfără ecou.\n— Ce ai, Bologa? izbucni În sfârșit Varga, jignit. M-ai ex-\nasperat cu muțenia!... Nu mai vrei să vorbești cu mine, ori\nmă urăști? Am fost prieteni și...\n— Nimic, nimic, murmură Apostol, fără să Întoarcă ochii.\nVarga trebui să-și oprească noile Întrebări. Veni doctorul,\nÎnsoțit de o soră de caritate drăguță și zăcută de vărsat.\n— Iată salonul minunilor cerești! strigă doctorul, mic și\nblond, frecându-și mâinile, radios și jovial. Pe cât văd, am\nsă vă dau pașaport, curând-curând, domnilor! În orice caz,\nar fi nimerit să Începeți a face mai multă mișcare, barem\nprin seră, dacă nu prin parc. Afară e Încă iarnă, ce-i drept,\ndar ar trebui să vă mai dezmorțiți oasele, domnilor!... Ar fi\nfoarte, foarte bine!\n— Parcă n-o să ni le dezmorțim iar pe front, doctore?\nzise Varga Înviorat. Sper că ne dai un concediu de conva-\nlescență, doctore! E imposibil să ne trimiți numaidecât În\nluptă, cu rănile de-abia cicătrizate!\n— Desigur... negreșit! răspunse medicul cu zâmbetul\nscăzut. Întrucât depinde de mine, firește!... Eu Însă cel mult\npot să propun, decizia e În alte mâini, și, să vă spun drept,\ndoar sunteți bărbați, toate comandamentele ne repetă Întru-",
  "na că se simte mare, mare nevoie de ofițeri, pretutindeni...\n— Am Înțeles, Încheie Varga posomorât. Ne vei concedia\ndirect pe front.\nDoctorul mai Îngăimă câteva cuvinte și se grăbi să dis-\npară Împreună cu sora de caritate, mereu senină și\nsurâzătoare.\nPe urmă odaia se umplu, În câteva minute, de Întuneric.\nNumai geamurile rămaseră cenușii, ca niște ochi bolnavi,\nstinși. Varga umbla de ici-colo, nervos, cu mâinile la spate,\ndar pașii lui nu făceau atâta zgomot cât tictacul arămiu al\nunui deșteptător de pe mescioara de noapte. Într-un târziu,\nApostol, șezând pe pat, cu ochii la rămurelele degerate de\nafară, care desenau arabescuri negre pe geamurile tulburi,\nÎncepu să fredoneze un cântec vesel.\n— Bologa! Ce dracu, de cântece Îți arde? se opri Varga cu\nimputare. Ori te bucuri că ni s-au spulberat perspectivele de\nconcediu?\n— Mă bucur din inimă, amice! răspunse Apostol cântând\nși gesticulând ca un actor Într-o operă italiană. Război,\nrăzboi, război, Înainte, la război!\nLocotenentul de huzari Înmărmuri și, În cele din urmă,\nconvins că Apostol Își bate joc de dânsul, ieși din odaie\ntrântind ușa. Bologa Încetă cântecul brusc, parcă de-abia\natunci și-ar fi dat seama ce face. Îi păru rău și se lungi pe\npat, cuprins de o tristețe ciudată. Peste câteva minute veni\nPetre, aprinse lumina și-i Întinse o scrisoare, Întrebând:\n— Oare nu-i de-acasă, don' locotenent?\nBologa se aruncă asupra plicului, dar văzând că-i de la\nKlapka, nu se mai grăbi să-l deschidă. Presimțea ce cuprinde\nși, Într-adevăr, citind, dădu peste trei rânduri Încurcate, din\ncare Înțelese cu o claritate tăioasă că, de o săptămână, În\nlocul rușilor, au apărut românii. Se uită un răstimp la Petre,",
  "gânditor, și apoi zise:\n— Nu-i de-acasă... E de pe front, de la domnul căpitan...\nDe-acolo, nu de-acasă...\nVorbind, gândurile i se strămutară departe, cuprinzând\nÎntr-o fulgerare toată Parva și, deosebit, fiecare ființă dragă,\nÎncepând cu maică-sa și cu Marta, față de care se simțea\nvinovat pentru că le-a scris numai de două ori de când zace\nprin spitale și mai cu seamă fiindcă În noaptea ceea a vrut\nsă se despatră de ele fără să-și ia rămas bun.\n“Mi s-a Înmuiat inima Îndată ce am văzut că s-a apropiat\nziua plecării!” Își zise dânsul, uitându-se la Petre.\n— Trebuie să vie și de-acasă, don' locotenent, rosti sol-\ndatul cu Încredere.\n— Da... da... trebuie... acasă... Îngână Bologa, Întorcân-\ndu-se cu spatele, Încet, obosit.\nVarga reveni mai târziu, neÎmpăcat. Apostol tresări din\nmrejele gândurilor și zise blând:\n— Varga... nu știu ce am... Iartă-mă!\nLocotenentul se Însenină imediat și se apropie cu mâna\nÎntinsă:\n— Îmi pare rău, prietene dragă... Dar te-ai schimbat\nÎngrozitor... Odinioară mă iubeai, ne Înțelegeam...\n— Odinioară! oftă Bologa cu ochii scăldați În lacrimi.\nȘi mai stătură zece zile până să plece...\n2\nTrenul gâfâia și asuda suind printre munții cu piscurile\ncărunte Încă de zăpadă. Soarele Începutului de primăvară\npresăra pulbere de argint În văzduh. Pădurile și poienele\ntresăreau sub mângâierea razelor fierbinți. Viața nouă,",
  "tânără, vijelioasă Înviora năvalnic Înfățișarea pământului.\nNumai trenul, Încărcat de oameni și materiale de război, lung,\nscârțăind și pufăind, părea un monstru din altă lume, pornit\nsă Înfrunte tinerețea firii. Locomotiva se târa Încet,\nașteptându-se parcă să-i iasă În cale vreun dușman, se stre-\ncura ca o șopârlă uriașă pe sub coastele și râpele nepăsătoare,\nferindu-se de amenințări Închipuite la fiecare cotitură.\nÎntr-un vagon rezervat pentru ofițeri, Apostol Bologa\nstătea pe coridor, la o fereastră lăsată În jos, sorbind nesăturat\npriveliștea munților, care-i aminteau valea Someșului și-l\nfăceau să uite unde merge acuma. Din clipa când a pornit la\ngară, i s-a trezit În suflet o Îndârjire neastâmpărată, care-i\nfeconda iubirea și i-o păstra mândră și curată.\nDeodată ușa compartimentului de la spatele lui se de-\nschise și se Închise cu zgomot și În ureche Îi răsună glasul\nlui Varga, foarte Încântat:\n— Știi, Bologa, cine se află În trenul nostru?... N-ai să\nghicești!... Generalul Karg!... Uite acuma ne spuse Gross...\nApostol se Întoarse. Prin geamurile ușii se vedeau În com-\npartiment, În fumul de țigări, câțiva ofițeri. Gross rânjea\nbatjocoritor, explicând ceva cu gesturi violente.\n— Zice c-a vorbit despre noi cu generalul, urmă Varga. Ba\nzice, pe onoarea lui, că generalul ar dori să ne vadă, și mai\ncu seamă pe tine, nu știu de ce... În definitiv, n-ar fi decât\nnatural, că doar am sângerat destul pentru patrie... De alt-\nfel, Gross a călătorit cu generalul În interes de serviciu, așa\ncă...\nLui Bologa Îi era scârbă de toți, cu Gross În frunte. Din\npricina aceasta nici nu s-a amestecat printre ei, și cu pion-\nierul de-abia a schimbat două vorbe indiferente.\n— Da?... Ei vezi?... Foarte bine! zise dânsul, vrând să\narate curiozitate, cu dispreț În privire.",
  "— Să vezi Însă ce m-am gândit eu, reluă locotenentul de\nhuzari, cuprinzându-l de mijloc. Dacă izbutim să vorbim cu\ngeneralul, trebuie să căutăm să-l convingem că merităm și\nnoi un concediu după aproape cinci luni de spital și suferințe,\nnu-i așa?... Eu am mare Încredere În Karg, deși e sever și\nneÎnduplecat, căci noi, slava Domnului, am luptat vitejește...\n— Bine, firește, n-ar fi rău, răspunse Bologa, convins În\nsine că speranțele lui Varga sunt copilărești și dornic să\nrămână iar singur. Dar dacă zice Gross că s-a interesat de\nnoi generalul, de ce nu ne Însoțește și el?\nVarga aruncă o privire În compartiment și apoi Întoarse\nspatele cu dezgust, zicând:\n— M-a plictisit jidanul cu teoriile anarhice, dragă pri-\netene!... Nu poți vorbi trei minute cu el fără să-și bată joc de\ntot ce avem noi sfânt, țară, credință, trecut... A Început să-\nmi fie greață și frică, zău, Bologa! adăugă peste o clipă, iarăși\nÎnviorat. Dacă aș fi nevoit să stau mult În tovărășia lui, m-aș\npomeni Într-o bună zi că mi-am pierdut și eu toate senti-\nmentele patriotice!\n— Sentimentele adevărate trebuie să reziste oricărei\nispite! glăsui Apostol apăsat.\n— Așa se zice, dar În realitate nimic nu rezistă la infinit!\nzâmbi Varga. Așa chiar tu mi-ai spus-o odată, Într-o discuție,\nla Budapesta, la unchiul meu, și n-am uitat-o. Picătura de\napă găurește stânca... Ș-apoi tu parcă nu te-ai schimbat?\nPoate că tu nu-ți dai seama, dar eu, care am stat cu tine,\nÎntr-o odaie, aproape două luni și ți-am Înghsițit toate\ncuriozitățile... ehe! prietene, Întreabă-mă pe mine!... Unch-\niul, care te-a iubit ca pe copilul lui, dacă te-ar Întâlni azi,\nnici nu te-ar mai recunoaște. Bologa, crede-mă!... Repet,\npoate că nu-ți dai seama, poate că...\nApostol Bologa desluși, parcă, În cuvintele huzarului o",
  "provocare ascunsă. Îi răspunse cu ură, dar și cu o gravitate\nÎn care străbătea trebuința de a-și dezvălui sufletul, de a-l\npune În palmă și de a-l purta, mândru și Încrezător, ca pe un\npotir În văzul tuturor:\n— Îmi dau seama prea bine că m-am schimbat... Cum să\nnu-mi dau seama, când schimbarea s-a săvârșit În chinuri,\nca o nouă naștere?... Dar eu de-abia prin schimbarea aceas-\nta am dobândit adevăratele sentimente firești, cum ziceai\ntu... De-abia, Varga!\nLocotenentul de huzari se tulbură. Din tonul lui Bologa\nsimți lămurit că se află În fața unui dușman. Îi zise Încet,\nsec, rezemându-se cu spinarea de ușa compartimentului și\nprivindu-l lung:\n— Bologa, sentimentele tale mi se pare că sunt nefirești...\nIa seama!\n— Mă ameninți? Întrebă Apostol ironic.\n— Sentimentele tale te mână drept În brațele\ndușmanului...\n— Care dușman? repetă Bologa mai batjocoritor.\n— Dușmanul țării, oricare ar fi! vorbi Varga, puțin mai\naspru. În clipa aceasta tu, prietene, ești dezertor În gândul și\nsufletul tău!\nApostol Bologa tresări scurt, apoi zise repede, cu glas\nmai cald, apucându-l de mânecă și Împlântându-i În ochi\nprivirea hotărâtă:\n— Ascultă, Varga... Tu ai fost odinioară om și te lăudai\ncă, sub mundirul militar, vei purta veșnic o inimă! De aceea\nÎți zic acuma: dă la o parte rațiunea cazonă și spune ce-ai\nface tu dacă, de pildă, fiind În armata rusească, te-ar trimite\nsă te bați cu ungurii, care au pornit să te dezrobească?\n— Stai, stai... nu-i așa, prietene! bâlbâi locotenentul\nroșind. Mai Întâi patria...\n— Nu ocoli Întrebarea, stărui Bologa, triumfător.",
  "Răspunde cinstit! În asemenea cazuri nu pot fi două\nrăspunsuri!\nVarga tăcu. Întrebarea Îl Încurca, și mai ales curajul lui\nBologa. În sfârșit, zise șovăitor:\n— Există o lege pentru toți și o singură datorie, care ne\nleagă prin jurământ. Când Începe cineva să le judece prin\nprisma egoismului sentimental, atunci...\n— Lege, datorie, jurământ sunt valabile numai până În\nclipa când Îți impun o crimă față de conștiința ta! Întrerupse\nApostol cu vioiciune. Nici o datorie din lume n-are dreptul\nsă calce În picioare sufletul omului, iar dacă totuși Încearcă...\nBologa sfârși brusc, cu un gest vag, care spunea orice și\nnimic. Varga, surprins, Îngăimă cu ochii mari:\n— Atunci bănuielile mele... Atunci umbli cu gânduri de\ndezertare?\n— Gânduri? murmură Apostol cu un surâs straniu. Gân-\ndurile sunt schimbătoare, Varga! Am Însă o credință vie În\nsuflet... asta, da! Și dacă ea Îmi va porunci să trec... să...\ndezertez la inamic, adică la inamicul vostru, nu voi ezita\nnici un moment a-mi face datoria cea adevărată... De altfel,\nchiar voi, judecând cinstit și fără pornire, Îmi veți da dreptate\nși mă veți aproba! Sunt sigur că și tu, În sufletul tău...\n— Nu, nu, Bologa, te Înșeli amar! zise Varga iarăși sec.\nEu nu te voi aproba niciodată! Eu disprețuiesc crimele!\n— Da? Întrebă Apostol cu o mirare nepotrivită, adăugând\nÎndată cu ton jovial: Fii sigur, Varga, că n-am să-ți cer aproba-\nrea!... Cel mult, de s-ar Întâmpla să trec prin sectorul tău și\ndacă aș avea ghinionul să te Întâlnesc, cel mult atunci ar\nputea fi vorba... Dar atunci, cine știe, poate că am vorbi\naltfel...\n— Să te ferească Dumnezeu, Bologa! izbucni locotenen-\ntul, grav și amenințător. Eu te-aș aresta, ba te-aș Împușca",
  "dacă ai Încerca să te Împotrivești, cu toate că mi-ai fost pri-\neten!\n— Fii liniștit! zise Bologa iarăși ironic. Am să mă feresc\nde sectorul tău ca de foc... Acuma ești mulțumit?\n— Tu poate glumești, Bologa, dar eu...\n— Nu glumesc deloc! declară Apostol, devenind dintr-o\ndată sfidător.\nLocotenentul Varga era jignit personal de toate câte\nauzise. Seninătatea și hotărârea cu care Bologa, un ofițer, Îi\ndeclara că va dezerta Îl Înfuriau. O clipă se gândi să-l denunțe\nși, astfel, să-l pedepsească. Dar polițismul Îi repugna. Și apoi\nprea au fost prieteni odinioară ca să se despartă pentru niște\nlucruri care, În realitate, Îl priveau numai pe Bologa. Dacă ar\nputea citi cineva În sufletele tuturor ofițerilor, s-ar Îngrozi\nde ceea ce ar descoperi. Cei mulți Își ascund gândurile, pe\ncând el barem e sincer.\n— Astea-s prostii, prietene! zise Varga, după o pauză, cu\nglas schimbăt și cu o veselie poruncită pe față. Mai bine\nhaidem la generalul Karg, să ne miluim de un concediu!\n— Așa-i... prostii... surâse Apostol Îmblânzit. Prostii sunt\ntoate vorbele omului În ceasurile cele grele ale vieții...\nVarga porni Înainte pe coridorul murdar și plin de soare\ntânăr. Trenul lăsase În urmă o cotitură și vagonul se clătina\nparc-ar fi fost să-și piarză echilibrul. Locotenentul de huzari\nse sprijinea cu mâinile de pereți, Înjurând furios, În vreme\nce Bologa, la câțiva pași Înapoi, mergea sigur, liniștit, ca pe\no cărare.\n3\nTrecură printr-un vagon ticsit de militari și civili,",
  "amestecați de-a valma. Pe coridorul strâmt se Îmbulzeau\nmai ales țărani cu fețele speriate, păzindu-și desagii sau\nlegăturile, vorbind puțin și Încet, parcă s-ar fi temut să nu-i\naudă cineva. În colțul dinspre vagonul ofițerilor, un preot\nromân, Înalt, slab, cu o bărbuță rară și Îmbrăcat sărăcăcios,\nse sfătuia domol cu trei țărani care, după port, păreau un-\nguri.\nApostol, făcându-și loc pe la spatele preotului, auzi vorbă\nromânească și Întoarse capul o clipă, fără Însă a se opri din\nmers. Zări o față cunoscută parcă... În Înghesuială nu avu\nvreme să se mai uite Înapoi, dar Îi rămase În ochi Înfățișarea\npreotului și În minte Întrebarea: “Cine o fi și de unde Îl cun-\nosc?...”\nÎn vagonul următor călătorea generalul Karg. Aici cori-\ndorul era ocupat numai de ofițeri de toate gradele tăifăsuind\nși așteptând fiecare norocul de a putea vorbi neoficial cu\ngeneralul. La compartimentul excelenței erau trase perdelele\ncafenii, și aghiotantul ieșise afară, din propria-i inițiativă, să\nroage pe domnii din coridor să facă liniște, ca nu cumva să\nse supere excelența-sa... Tocmai atunci sosi Varga, luă\ndeoparte pe aghiotant și-i șopti:\n— Ne spuse Gross că moșul dorește să ne vadă, pe mine\nși pe Bologa... Adu-i aminte, dragul meu, te rog!\nAghiotantul dădu mâna cu Bologa, pe care nu-l mai văzuse\nde la audiența cu bucluc, și apoi intră În compartimentul\ngeneralului, suspinând grav:\n— Să Încercăm...\nPeste cinci minute crăpă ușa, scoase pe jumătate corpul\nși zise binevoitor:\n— Bologa, vino... te rog... Excelența-sa dorește...\nÎntâlni ochii lui Varga Întrebători, dar strânse din urechi,\ncu fața mâhnită de regretare că “așa-i ordinul”...",
  "Generalul Karg era vesel și mulțumit. În sfârșit obținuse,\ncu chiu cu vai, să fie propus pentru ordinul “Maria There-\nsia”. Ședea lângă fereastră, cu picioarele-i scurte Întinse co-\nmod, cu fața-i negricioasă Întoarsă spre Apostol Bologa, care\nintrase și salutase printr-o Înclinare militărească.\n— Ei, te-ai făcut sănătos? Întrebă generalul, Întinzându-\ni alene măna cu multe inele și măsurându-l cu o privire\natentă.\nBologa răspunse cu un surâs nehotără. Avea fața galbenă,\nsuptă, cu buzele fără culoare; numai ochii ardeau, mistuin-\ndu-se Într-un foc lăuntric. Generalul Îl măsură iar din cap\npână În picioare și apoi Îi oferi un loc lângă dânsul. Pe\nbancheta cealaltă, În fața excelenței, ședeau un colonel cu\nfigura colțuroasă, pe care Apostol nu-l cunoștea, și un maior\nslab, cu ochii scânteietori de inteligență. Aghiotantul, auz-\nind iar gălăgie pe coridor, se strecură afară, să atragă din\nnou atenția domnilor că excelența-sa poate să se supere...\nGeneralul Îi puse fel de fel de Întrebări despre cum a fost\nrănit, prin ce spitale a umblat, cum s-a vindecat, dar Bologa,\nrăspunzând, vedea mereu În privirea lui o Întrebare neros-\ntită, care Îl Îndârjea Întocmai ca adineaori provocarea lui\nVarga. Altminteri Karg, prin tonul vorbelor și prin blândețea\nce-i Îndulcea toată Înfățișarea, Îi arăta un interes Într-adevăr\nsincer, aproape nefiresc de sincer. Pe urmă veni și rândul\nÎntrebării așteptate, luând Însă o formă glumeață, pri-\netenoasă:\n— Ei, așa-i că nu s-a prăbușit lumea fiindcă vii cu noi\naici?\nApostol văzu limpede În ochii generalului că cere un\nrăspuns scurt: nu. De aceea nu-și putu stăpâni o secundă de\nezitare, care se stinse singură. Apoi vorbi cu o cutezanță\nÎnfrumusețată de claritatea glasului:",
  "— Niciodată n-am fost laș, excelență, și deci am să vă\nmărturisesc și acuma că În sufletul meu s-a prăbușit o lume!\nDegetele grase și Încărcate de inele se agățară nervos de\nmustața burzuluită, iar sprâncenele late se Înfoiră când gen-\neralul, uluit, Întrebă:\n— Adică cum?... Ce lume s-a prăbușit?\nBologa surâse atât de senin, că Încruntarea generalului\nse transformă Într-o curiozitate nerăbdătoare, iar mâna\nÎndată i se așeză liniștit pe brățara canapelei.\n— Am citit undeva, excelență, zise Apostol cu glasul de\nadineaori, că inima omului, În primele săptămâni ale vieții\nembrionare, se află nu În piept, ci În cap, În mijlocul creier-\nilor, și că de-abia pe urmă coboară mai jos, despărțindu-se\nde creier pentru totdeauna... Ce minunat ar fi, excelență,\ndacă inima și creierul ar fi rămas Împreună, Îngemănate, să\nnu facă niciodată inima ce nu vrea creierul și mai cu seamă\ncreierul să nu facă ce sfâșie inima!\nGeneralul se uită câteva momente la Bologa, apoi la\nceilalți, apoi râse cu poftă, cu gura căscată, cu mustățile\nzbârlite, Încât fața i se Încreți ca o coajă de nucă stricată.\n— Foarte... foarte... interesant! mormăi dânsul râzând.\nPe urmă, potolindu-se cu greutate și cu o vădită rușine\npentru că nu și-a stăpânit râsul, Își reluă masca obișnuită și\nserioasă, povestind colonelului cum i-a cerut Bologa să nu\nvie pe frontul românesc și cum el totuși l-a iertat, având de-\na face cu un ofițer foarte capabil și conștiincios, deși acuma\nvede că e și Încăpățânat. Colonelul ascultă cu respect până\nce șfârși și apoi, cu același respect, zise:\n— Eu, excelență, nu admit, firește, pentru că nu-mi per-\nmite legea, dar mă pun În situația locotenentului și-i Înțeleg\namărăciunea... E regretabil că cei În drept n-au luat măsuri\ngenerale În privința aceasta, ca să evite situațiile delicate, În",
  "interesul capacității combative a armatei...\nApostol se cutremură, ca și când cuvintele colonelului i-\nar fi străpuns ace În inimă, căci el astăzi nu mai dorea\nÎnțelegere, ci tocmai motive de ură și Îndârjire prin care să-\nși ațâțe, Înflăcărată, credința. Generalul Însuși rămase sur-\nprins o clipă, și pe urmă răspunse convins, ba chiar cu un fel\nde mândrie:\n— Evident, evident că așa este!... Din punct de vedere\numan, firește... Dar dacă cei de sus nu s-au gândit la\nposibilitățile acestea?... Nici eu nu pot lua asupra mea toate\nrăspunderile... Eu cel mult pot să ușurez, În anume cazuri,\ncum e cazul locotenentului, de pildă... Da! Negreșit, trebuie\nsă ușurăm... Cum e Încă slăbit de boală, vreau să-l feresc de\ngreutățile frontului și o să-l Întrebuințăm Într-un serviciu\nmai fără osteneli mari... Uite, să treacă la coloana de muniții!\nAșa-i?... Căci noi suntem umani... Noi... armata noastră...\nUnde aiurea și-ar mai bate capul un comandant să mena-\njeze asemenea scrupuluri?... Ce zici, domnule maior? S-a\nmai pomenit atâta umanitate În vreo armată de când e isto-\nria? Și totuși pe noi ne acuză dușmanii de barbarie!... Ce\nlume! Ce nedreptate!\nTocmai În clipa aceea aghiotantul se furișă iarăși Înlăuntru.\nGeneralul Își curmă reflecțiile și-i zise poruncitor:\n— Ia notă că locotenentul Bologa va fi repartizat la coloa-\nna de muniții!\nÎn vreme ce aghiotantul scoase un carnet de Însemnări\nApostol Bologa se uită la toți pe rând, rugător, Întâlnind\nÎnsă pe toate fețele aceeași compătimire, scăldată doar În\nzâmbete diferite. Se simți umil și mic, deși sufletul Îi clo-\ncotea de ură. A vrut să stârnească indignare și iată că a găsit\nmilă și Înțelegere. Văzu creionul aghiotantului alergând pe\nhârtie și deodată strigă:",
  "— Excelență, aș dori mult să-mi reiau bateria!\n— Lasă, murmură generalul ocrotitor și din nou vesel.\nTrebuie să te Întremezi și să aduni puteri Într-un serviciu\nmai ușor, mai ferit de primejdii... Îmi pare bine că ți-a rămas\ndrag frontul, dar deocamdată sunt silit, În interesul d-tale,\nsă mă opun și să te menajez!\nBunătatea generalului, inexplicabilă și neașteptată, Îl ex-\naspera pe Bologa. Vru să-i mai obiecteze că serviciul la coloa-\nna de muniții e mai obositor ca la o baterie, dar chiar atunci\nÎși aduse aminte de preotul român din coridor și Îndată Îi\nrăsări În inimă dorința de a-l cunoaște. Nu-l mai interesa nici\ngeneralul, nici frontul. Se sculă, bolborosi cuvinte Încurcate\nde mulțumire, strânse o mână grasă și moale, se Închină și\nieși cu figura luminată...\nTrecu grabnic În vagonul soldaților, se Înghesui printre\nțăranii de pe coridor. Preotul era tot unde-l lăsase. Îl văzu\nde departe și fruntea i se Îmbroboni de sudori. Acuma Îl\nrecunoscu și se tulbură de bucurie.\n— Așa-i că nu mă mai cunoști, părinte? Îi strigă, Însuflețit,\nÎntinzându-i mâinile.\nPreotul Îngălbeni, parcă l-ar fi surprins Într-o faptă rea.\nCând Bologa Își spuse numele, În ochii lui izvorÎ o licărire\nde Însuflețire, pe care Însă o Înăbuși repede, uitându-se\nÎmprejur, să se asigure dacă nu-l pândește cineva. Preotul\nera Constantin Boteanu, unul din prietenii cei mai buni ai\nlui Apostol din liceu.\n— Și unde vine satul tău, Constantine? Întrebă Bologa\nfericit, nerăbdător.\n— Apoi tocmai lângă Făget, unde e comanda cea mare,\nnu știu cum Îi zice la cătănie, răspunse preotul, Încurcat și\nÎnfricoșat că vorbește românește cu un ofițer.\n— E românesc? stărui Apostol.",
  "— Parte și parte... Noi Îi zicem Lunca, dar pe ungurește\nse cheamă...\n— Lunca? Întrerupse Bologa, ca și când ar fi căutat să-l\noprească a rosti cuvântul unguresc. Și pe la noi este un sat\nLunca... Îți aduci aminte?\n— Cum să nu... tare bine! zise preotul. Dar pe-aici și\nromânii știu ungurește, c-așa-i obiceiul, dacă suntem printre\nunguri... De altfel, așa e și bine...\n— Ce bine, părinte? strigă Apostol serios. Nu te gândești\ncă așa, mâine-poimâne, rămâi fără parohie?\n— Cam așa-i, ce-i drept, murmură Boteanu zăpăcit,\nzâmbind umil. Ce să facem? Noi n-avem nici o putere și nici\nnu ne putem amesteca. Destul ne zdrobește viața, de mă\nmir cum o mai putem duce În spinare...\n— Când omul are un ideal, Înfruntă toate greutățile! zise\nApostol apăsat, cu Înțeles.\n— Idealul nostru e Dumnezeu, răspunse preotul cu o\nsfială În care-și ascundea o teamă amară. Când ai suferit ca\nnoi, numai În Dumnezeu mai poți avea nădejde...\nPe urmă Îi povesti lui Apostol cum, la intrarea oștirilor\nromâne, autoritățile l-au ridicat și, Împreună cu trei țărani\nfruntași, l-au transportat În Țara Ungurească, pe lângă\nDobrițin... Nevasta cu doi copilași au rămas În grija Domnu-\nlui. Vreo trei luni nici n-a auzit de ei și a crezut că s-au prăpădit\nÎn focul războiului. De-abia când s-a Întors roata norocului a\naflat că sunt sănătoși și-l așteaptă să vie acasă. Au trecut\nÎnsă pe rând săptămânile, și de Întors acasă nici pomeneală.\nS-a rugat pe la toți, s-a umilit, s-a ploconit... În zadar. Ba că\ne zona frontului, ba că românii sunt suspecți, ba așa, ba\naltfel... În sfârșit a cerut voie să-și aducă barem și familia\nacolo, lângă Dobrițin, până ce va Îngădui Dumnezeu să se\nliniștească vremurile. Apoi, pe neașteptate, i-au dat drumul\nsă plece acasă, punându-i În vedere să se poarte bine...",
  "Apostol Bologa zâmbea din ochi, În suflet Însă era ros de\nnemulțumire și de decepție. Frica preotului și umilința care-\ni sublinia toate vorbele și privirile Îl izbeau ca niște cuțite,\ndeși căuta să le treacă cu vederea. Îi povesti și el cum l-a\nÎmpins soarta În război și pe urmă, scuturându-i mâna:\n— Apoi să știi, Constantine, că am să vin pe la voi, să\nvorbim mai multe!\nPreotul răspunse spăimântat:\n— Mă rog... Chiar mi-a scris preoteasa că umblă mulți\nmilitari prin casa noastră, că doar azi așa sunt vremurile...\nBologa vru să zâmbească, dar gura i se Încleștă Într-un\nrânjet dureros.\n4\nBiroul coloanei de muniții era În Lunca, pe o ulicioară\ndosnică, În casa groparului Paul Vidor. Clădirea privea cu\nfața spre uliță și avea la mijloc o tindă Îngustă, cu ușa veșnic\ndeschisă, În dreapta o odaie mai mărișoară, În care se insta-\nlase cancelaria, iar În stânga, alte două odăițe: În cea din\nfund se strânsese groparul, și În cea dinainte, locuința co-\nmandantului coloanei.\nApostol Bologa luă În primire, de la locotenentul pe care\nvenea să-l Înlocuiască, biroul cu cele câteva registre și im-\nprimate. Nu putuse dormi În tren și sosind În Lunca trăsese\ndirect aci, prăpădit de oboseală. Ascultă nepăsător explicațiile\nÎnaintașului său până În clipa când Îi desfășură o schiță cu\nplanul frontului și cu pozițiile tuturor unităților ce țineau\nde divizie. Atunci se așeză la masă, Înviorat, parcă i-ar fi dat\no băutură fermecată, sorbind din ochi harta cu semnele al-\nbastre și roșii, Încercând cu degetele tremurătoare să\nurmărească liniile capricioase. Dar capul Îi era atât de tul-",
  "bure de emoție, că nu se putu dumeri și, sculându-se iar În\npicioare, zise nehotărât:\n— Nu pricep nimic... Îmi huruie creierii. Am să mă ori-\nentez mai târziu...\n— Desigur, nici vorbă, răspunse repede locotenentul. De\naltminteri și schița e Învechită și va trebui s-o completezi...\nIacă, de pildă, colea, tocmai la margine, la sud, sectorul ac-\nesta... uite, e ocupat acuma de huzarii descălecați, deoarece\numblă zvonul că românii se pregătesc să ne atace... În sfârșit,\nai să te orientezi și o să te familiarizezi cu situația... Firește,\nschița e numai pentru orientare, căci pe tine aici nu te inter-\nesează decât artileria noastră...\nCa să scape de el mai curând, Bologa Îi dădu mâna cu un\nsurâs neizbutit.\n— Ești foarte palid și slăbit, camarade, zise locotenentul,\nluându-și rămas bun. Eu cred că nici nu ești Încă vindecat pe\ndeplin, cel puțin după Înfățișare... Ar trebui să te Îngrijești\nfoarte, foarte bine!\nApostol plecă ochii, de-abia stăpânindu-și un șimțământ\nciudat de revoltă și umilire. Rămase În picioare, rezemat de\ndunga mesei. La altă masă lungă, un sergent și un caporal\nscriau, cu priviri furișe spre noul comandant, scârțâind zeloși\ndin penițe. Ar fi dorit să le spună și lor două vorbe, dar se\nsimțea incapabil și-i era frică să nu Întâlnească și la ei milă.\nAtunci apăru În prag Petre, salvator, zicându-i:\n— Don' locotenent, am pregătit ceva de mâncare, că tre-\nbuie să vă fie tare foame... Poftiți dincoace În odaie... Auz-\nind glasul românesc, cei doi gradați ridicară deodată nasur-\nile spre ordonanță, mirați. Bologa observă mișcarea lor și\nrăspunse cu o mândrie copilărească, parcă ar fi căutat să le\nsfideze uimirea:",
  "— Bine, Petre... Chiar mi-e foame, căci În tren mai mult\nam răbdat decât am mâncat!\nÎn tindă, prin ușa rămasă Întredeschisă, auzi glasul un-\nuia:\n— Mi se pare că și locotenentul e valah...\nVorbele acestea aproape disprețuitoare, care altă dată\nl-ar fi jignit, acuma Îl liniștiră ca niște laude, Încât trecu\ndincolo Înseninat...\nOdaia lui era curată, cu pat bun, cu ghivece de mușcată\nÎn ferestre, cu blide Înflorite pe pereți. La mijloc masa\nașternută Îl aștepta, iar În soba de cărămidă duduia un foc\nzdravăn. Apostol Își roti privirea, mulțumit, și se opri brusc\nvăzând lângă sobă o fetișcană de vreo optsprezece ani, cu\nnăframă roșie-aprinsă În cap, cu niște ochi mari negri, care\nparcă râdeau, cu buzele umede și pline. Acuma Își aduse\naminte că a mai văzut-o și adineaori, când a intrat În ogradă,\nși n-a luat-o În seamă, deși fata Îl cântărise din ochi cu o\nÎndrăzneală neobișnuită.\n— Dar asta? Întrebă Apostol pe ordonanță, arătând cu\ncapul spre ea.\n— E fata gazdei, don' locotenent...\nBologa se Învioră, Îi Întinse mâna și zise pe ungurește:\n— D-ta ai făcut așa frumos aici?\n— Împreună cu soldatul d-tale, răspunse fata cu surâs\nștrengăresc, privindu-l drept În ochi.\nApostol Îi simți mâna aspră și foarte caldă.\n— Și cum te cheamă pe d-ta?\n— Ilona...\n— Ilona... Da... Și nu ți-e frică Între atâția militari?\n— De ce să-mi fie frică? zise fata simplu, adăugând re-\npede, cu mândrie: Mie numai de Dumnezeu mi-e frică...",
  "În vreme ce el se așeză la masă, Ilona se oploși lângă\nsobă, fără a-l pierde din ochi, parcă ar fi fost fermecată. De\naltfel și Apostol, mâncând, o privea pe furiș, Întâi cu curi-\nozitate nerăbdătoare, apoi cu un neÎnțeles sentiment de\nduioșie. A fost totdeauna timid cu femeile, neÎncrezător și\nneÎndemânatic. Mai ales Îi era rușine pentru că niciodată nu\nștia ce să vorbească cu ele. Chiar Marta, și chiar după ce s-\nau logodit, Îl Încurca de multe ori, de se roșea ca o fecioară.\nDe-abia uniforma și războiul l-au dezmorțit și i-au șters sfi-\nala. De-a treia zi, când s-a Îmbrăcat militărește, a cucerit o\ncasieriță sentimentală jurându-i credință veșnică și uitând-o\npe urmă În brațele alteia. Pe unde Îl ducea soarta, iubirile\ntrecătoare Îl Întâmpinau și i se ofereau. Și el le culegea fără\nalegere, aproape grăbit, ca și când ar fi vrut să se răzbune\npentru timpul pierdut. Totuși, Într-o cămăruță deosebită a\ninimii, păstra dragostea Martei, Întreagă, curată, ferind-o cu\nÎngrijire de orice atingere, mulcomindu-i mustrările cu\nfăgăduinți solemne de viitor. Ochii țărăncuței unguroaice Însă\npătrundeau tocmai În cămăruța cea ascunsă, fără ca el să se\npoată Împotrivi, simțindu-se iarăși timid și zăpăcit, Întâia oară\nÎn război. Când Își dădu seama de aceasta, se Înfurie și se\nhotărÎ să nu se mai uite la ea.\n“Trebuie să fie o fetișcană care a ținut de urât tuturor\nÎnaintașilor mei din odaia aceasta!” se gândi dânsul, rid-\nicând iar ochii spre Ilona, cu sfidare.\nPrivirea ei veselă Îl rușină. Îi păru rău că a jignit-o, fie și\nÎn gând...\nPetre ieși pe afară după treburi, făcând semn fetei să plece\nși ea, să lase pe locotenent să se odihnească puțin. Ilona nu\nse clinti, parcă n-ar fi Înțeles semnele ordonanței. Apostol,\ncu nasul În farfurie, se silea să rupă tăcerea și se necăjea că",
  "nu găsește ce să vorbească. În sfârșit, o Întrebă brusc, fără\nsă o privească:\n— Românește nu știi, fetițo?\n— Știu puțin, dar pe-aici toată lumea mai mult ungurește\nvorbește, c-așa-i obiceiul, răspunse Ilona repede, aproape\nsperiată. Apoi fiindcă Bologa tăcea, urmă mai liniștită: De\naltfel, la noi biserica e românească și popa În românește face\nslujba totdeauna, numai predica o spune pe ungurește, ca să\npricepem mai bine...\nApostol tocmai se mustra că i-a putut pune o Întrebare\natât de neroadă, răspunsul ei Însă Îl Încurcă cu desăvârșire.\nȘi nu vorbele, ci glasul ei aspru și totuși dulce și mângâietor\nca o panglică de mătase, cu niște mlădieri de copil răsfățat.\nDe-acum nu mai dorea decât să-i audă glasul și Își chinuia\nmintea să Înjghebe o Întrebare potrivită prin care s-o facă să\nmai vorbească. Toate sforțările lui fură zadarnice. Trecură\nvreo trei minute În tăcere, uitându-se disperat În ochii ei,\ncare umpleau casa cu o lumină blândă și ispititoare. Apoi\ndeodată Îi veni În gând s-o Întrebe de câți ani e, firește cu\nton glumeț, ca nu cumva ea să-și Închipuie cine știe ce. Îi\nera teamă că-i va tremura vocea și Ilona va Înțelege greșit\nrostul Întrebării... Până să se hotărască să deschidă gura, se\nauzi un ciocănit energic În ușă. Fata se ridică și șopti:\n— A venit tata...\nFără să mai aștepte Îngăduință, un țăran trecu pragul.\nBologa, Înfuriat, se sculă În picioare, gata-gata să-l alunge.\nPaul Vidor Însă se apropie jovial, cu mâna Întinsă și-i ură\nbun sosit În casa lui. Avea fața osoasă, cu zbârcituri multe\nsub ochii căprui, În care juca deșteptăciune și șiretenie, și\nniște mustăți puțin cărunte, dar groase și cu vârfurile ascuțite,\ncum le poartă țăranii unguri. Înfățișarea gazdei potoli scurt\nmânia locotenentului. Îi răspunse liniștit și chiar Îl pofti să",
  "șează. Groparul se uită să vază dacă toate sunt În bună or-\ndine și dădu peste Ilona, care se apucase să scormonească\nÎn foc cu mare râvnă.\n— Ilona, aide, șterge-o! zise poruncitor, Încruntând sprân-\ncenele. Ce mai cauți aici? Altă treabă n-ai decât să stai pe\ncapul domnului locotenent?\n— Parcă eu de dragul dumnealui stau! mormăi fata, ur-\nsuză, fără să se Întoarcă.\n— Aide, aide, lasă vorba! făcu groparul serios, până ce se\nÎnchise ușa, și pe urmă adăugând blajin către Bologa: Tre-\nbuie s-o ținem de scurt, altfel cum am trăi Între atâtea\ncătane?... E tânără și fără minte, domnule locotenent, și nu\npricepe că d-voastră aveți de lucru și că n-ați venit pe aici să\npierdeți vremea cu palavre...\nPaul Vidor era vorbăreț din cale-afară, mai ales Însă Îi\nplăcea să stea la taifas cu domnii, crezându-se mai deștept\nca ceilalți săteni și mai vrednic. Își trase un scaun lângă masă,\nse aseză tacticos și Îndată se Încălzi la vorbă, deși Apostol\nse mohorâse, frământat numai de dorința de-a auzi glasul\nfetei. Răspunsurile În doi peri nu descurajau deloc pe gro-\npar, ba dimpotrivă, Îl Întărâtau. Din una, din alta, Începu să\nspuie că el e om cu stare, cu toate că e gropar. Are pământ\ndestul și bunișor, măcar de l-ar putea munci cumsecade În\nvremurile astea grele. Gropar s-a făcut numai de când i-a\nmurit nevasta, fie iertată, adică de vreo unsprezece ani, de\nl-a lăsat amărât și cu doi copilași. Altfel meseria lui e\ntâmplăria și a Învățat-o la oraș, de copil, că tatăl său a vrut\nsă-i dea În mână o pâine mai bună decât orice avere. Apoi\ntâmplarul merge mână-n mână cu groparul, unul face\ncoșciugul, iar celălalt groapa, așa că el nu s-a rușinat să sape\nși groapa mortului, de vreme ce a Învățat să facă coșciuguri.\nCăci decât tâmplar Într-un sat, mai bine gropar, că masă și",
  "scaune Își mai ticluiește omul și singur, dar pentru groapă\ntot are nevoie de altul. Nu-i ocară să muncești, ci să lenevești.\nCând rămâi văduv cu un băiat de unsprezece ani și o fetiță\nde șapte, trebuie să pui osul de vrei să nu te mănânce\nsărăcia... Toate au mers cum au mers, și mai mult bine decât\nrău, până ce a dat pacostea războiului peste bieții oameni.\nFeciorul era tocmai gata de oaste și s-a dus, că n-avea Încotro,\nși s-a prăpădit nici nu se știe pe unde, prin cele țări\nmuscălești, Înainte de a se Împlini un an. Cât l-a plâns și el,\nși fata, o, Doamne! Dar parcă lacrimile și bocetele au Înviat\nvreodată pe morți? Acuma Dumnezeu să-l odihnească și să-\nl ierte!... Altfel, pe-aici a fost liniște până când au sărit și\nromânii În bătălie. De atunci Însă vai și amar! Mulți au fugit\nde frică mai spre inima țării, care cum a putut. El a rămas\nacasă, ce-o fi să fie, căci nu s-a Îndurat să-și lase averea de\nharam. Nici n-au făcut românii multă stricăciune, ce-i drept.\nDoar de-ale gurii, ca orice cătane, și mai cu seamă când s-au\nretras În țara lor. Mai fără milă au fost ai noștri, dacă-i să\nvorbim cu dreptate, căci Îndată ce au sosit, una-două au și\nspânzurat vreo trei oameni din sat că, zice, ar fi făcut semne\ndușmanului. Ba cât pe-aci să dea și el de bucluc, fiindcă româ-\nnii il puseseră primar În locul celui care fugise. Parcă e o\nvină să-ți faci datoria! Adică dincolo, În Făget, În satul ve-\ncin, cine-i primar? Cumnatul lui!... Atunci de ce să-i impute\nlui c-a fost primar câteva săptămâni?... Au trecut Însă toate,\nnumai de-ar aduce Dumnezeu pacea mai curând...\nBologa Îl lăsase să vorbească În voie. Groparul, după ce-\nși sfârși povestirea pățaniilor, se aștepta să afle și el noutăți\nși, pentru că locotenentul nu se urnea, Îl Întrebă direct,\nÎnmuind glasul, misterios:\n— Oare ce-o mai fi cu pacea, domnule ofițer?... Prin\noraș nu se aude nimic?... Aseară am fost puțin prin Făget,",
  "pe la cumnatu-meu, și am prins o vorbă cum că rusul s-ar fi\ndat bătut și că vrea să se Împace... La cumnatul, chiar În\ncasa lui, șade generalul cel mare În gazdă, și alături e can-\ncelaria diviziei... poate d-ta nu știi, că ești nou... Uite așa\numblă vestea pe acolo, printre ofițeri, despre muscali! Ce-\no fi, ce n-o fi, Dumnezeu știe, și bine-ar fi să fie ceva!\n— Eu vin de-a dreptul de la spital și nu știu ce-i prin\nlume, zise Apostol. Dar bine nu-i, bade, asta o văd!\n— Așa-i, chiar așa-i, făcu țăranul dând din cap, grav. Multă\ndurere și multe necazuri sunt, așa-i!... Măcar de le-ar da\nDumnezeu celor mari milă și Înțelepciune să bage sabia În\nteacă și să ne scape de pieire! Că ei stau colo și dau porunci,\niar oamenii suferă și se chinuiesc și mor...\nFiindcă groparul nu se dădea dus, ba părea că de-abia a\nprins chef de taifas, Bologa se sculă și curmă vorba, poftin-\ndu-l să continue cu altă ocazie, deoarece acum Îl cheamă\nserviciul. Paul Vidor recunoscu bucuros că așa-i, dar așteptă\nsă plece locotenentul Înainte...\nApostol Bologa, enervat de stăruința țăranului, trecu În\ncancelarie, luă schița frontului, porunci gradaților să-și vadă\nde lucru, pentru că el are niște treburi oficiale de rezolvat\nazi, și apoi ieși În ogradă În soarele tânăr și primăvăratic.\nLumina și căldura Îl Îndemnau să se uite Împrejur, fără să\nvrea, parc-ar căuta pe cineva. În ușa grajdului, pe pragul\nÎnalt, ședea Ilona, cu coatele pe genunchi și cu obrajii În\npalme. Când Îi Întâlni privirea, Apostol Înțelese de ce s-a\nuitat Împrejur și simți că tot sângele i s-a urcat În obraji.\nZâmbi iar, fără să vrea, spre Ilona, zicându-și În aceeași vreme\ncă nu trebuie s-o ia În seamă și că are un glas nemaipomenit\nde ciudat...\nPe drum i se păru că se trezește dintr-o vrajă blestemată.\nCotind În ulița mare, spre mijlocul satului, se gândi: dacă o",
  "țărăncuță ar fi În stare să-i zdruncine credința și să-i\nzădărnicească hotărârea, atunci mai bine să se Împuște. Și-\nși pipăi revolverul, ca și când ar fi vrut să-și dovedească sieși\ncă nu va șovăi.\nÎn fața bisericii se opri și se Întrebă: unde merge? Da,\numblă să se orienteze, sub pretext că se va prezenta superi-\norilor și camarazilor. Apoi, chiar la noapte, va pleca. Nu tre-\nbuie să piarză nici o zi, nici un minut. Numai când va fi\ndincolo va putea fi aievea liniștit și fericit...\nCasa preotului, peste drum de biserică, părea Îmbrăcată\nÎn bucurie. Apostol Își aduse aminte cum i-a spus Ilona că\npopa predică ungurește și pe urmă rușinea lui Boteanu În\ntren și lașitatea lui umilită... Întoarse capul.\nNu știa Încotro s-o apuce. Satul, de altfel, n-avea de ce\nsă-l intereseze, ci numai frontul. Trebuie să plece dar imedi-\nat pe front, să se prezinte colonelului, să vază terenul, să-și\naleagă locul... Poate să se Întâlnească și cu Klapka, chiar\ntrebuie să-i spuie...\nDintr-o casă de lângă biserică apăru deodată Meyer,\nÎmbrobodit Într-o mantie groasă, cu gulerul ridicat, deși\nsoarele umplea pământul de căldură tinerească, Îmbătătoare.\n— Doctore, doctore! strigă Apostol, văzând că Meyer\nmerge Înainte fără să-l fi zărit.\nMedicul se Întoarse ursuz și se Însenină puțin când re-\ncunoscu pe Bologa, care alerga spre dânsul. Se duseră Împre-\nună la spitalul mobil, improvizat În școala satului. Până acolo\nApostol Îi povesti cum s-a vindecat și, deoarece doctorul,\nfire tăcută, nu-l Înghesuia cu alte Întrebări, În poarta spi-\ntalului Îi spuse că ar vrea să meargă pe front, să se orienteze,\nși că n-are cal. Meyer Îi oferi calul său, dar totodată Îi zise\nprietenește:\n— Ești slăbit rău, Bologa, ia seama! Mai lasă vitejiile și",
  "cruță-te, altfel mâine-poimâine iar vii la mine, ca client! Chiar\nacum sunt sigur că ai puțină febră, fiindcă prea Îți sticlesc\nochii. Ar fi putut să-ți dea un concediu până să te Întremezi\nmai bine... În sfârșit, bagă de seamă și las-o mai domol!\n— Mă simt ca un zmeu, doctore! răspunse Bologa cu o\nveselie nefirească.\nDoctorul mormăi ceva În gulerul mantalei, dar Apostol\nnici nu Încercă să Înțeleagă, atât Îi era sufletul de Încărcat cu\nsperanțe...\n5\nApostol Bologa porni călare, cu harta În mână... Lunca\nera sat lung, pe malul drept al unui râuleț gălăgios, strâns\nca În clește Între două rânduri de dealuri Îmbrăcate cu brazi\nși fagi, amestecați. Șoseaua trecea prin mijlocul satului, iar\ncalea ferată — prin dosul caselor, prin grădini și livezi ce se\nurcau pe coastele piezișe. Împrejurul gării valea se lărgea ca\nun fund de cazan, dar dincolo de sat se strâmta iar până la\ngura văii, care coboară dintre munți, În stânga. Calea ferată\nși șoseaua treceau peste pârâu pe un pod comun, cârpit de\ncurând. Bologa mai Înaintează vreo treizeci de pași, pe urmă,\npe țărmul pârâului descoperă drumul spre front. Aici\ndealurile sunt mai line și casele foarte rare, unele cocoțate\nprin poieni depărtate, ca niște cuiburi. Drumul urcă prelung,\nși pârâul se micșorează, devenind tot mai săltăreț, ca un\ncopil buiac și neastâmpărat. În fund albăstresc, În curmeziș,\ncoamele munților, crestate pe alocuri ca niște metereze\nuriașe...\nApoi, Într-un loc mai lărguț, drumul de care se sfârșește,\npierzându-se, Împreună cu pârâiașul subțiat ca un fir de\nargint, printre hățișurile vâlcelei. În schimb, o cale nouă\nÎncepe suișul spre miazănoapte, un drum de război făcut de",
  "soldați, păzit pe la cotituri cu cruci albe, Întrebătoare. Pe\naici Bologa Întâlnise mai des militari, unii coborând, alții\nurcând, și câteva căruțe trase de mârțoage prăpădite.\n— În sfârșit, am ajuns, murmură Apostol, aprins de\nemoție, oprind calul și comparând terenul cu harta. Prin\napropiere trebuie să fie liniile artileriei...\nEra pe o spinare de deal, lătăreață, acoperită cu pădure\nrară ca perii În barba unui spin. Drumul se ramifică de aici\nca un evantai. Bologa aruncă mai Întâi o privire În urmă.\nPârâul nu se mai vedea, iar măgurile și coastele printre care\ntrecuse aveau o Înfățișare nouă, necunoscută.\n“Dacă bateriile sunt aici, atunci infanteria o fi pe dealurile\nde colo, se gândi dânsul, Întorcându-se repede și cercetând\ncu mai mare atenție șirul de coame care Închidea zarea În\nfață. Iar puțin mai Încolo, poate chiar pe coasta cealaltă,\nsunt...”\nPrimprejur domnea liniște albă, peste care plutea surâ-\nsul soarelui, ca o pulbere de aur. Brazii nici acele nu și le\nclinteau, sorbind Încremeniți bucuria primăverii. Apostol Își\nauzea bătăile inimii, iuți, fierbinți, stăpânind cu gâlgâitul\nlor viu toată lumea dimprejur.\n“Am venit trei ore și ceva... S-a făcut amiază!” Își zise el\nuitându-se deodată la ceas și pornind apoi, la Întâmplare,\ndrept Înainte, fiindcă din schița lui nu putea Înțelege mai\nnimic.\nUn artilerist Îl călăuzi la postul de comandă al lui Klap-\nka, numai la câțiva metri de drumul pe care apucase Bologa.\nCăpitanul tocmai se așezase la masă, singur, În căsuța de\nbârne, destul de bună și de spațioasă pentru Împrejurări.\nCând apăru Apostol În ușă, salutând cu un zâmbet puțin\nconfuz, Klapka scăpă cuțitul din mână și bolborosi niște cu-\nvinte cehe sperioase. Își veni În fire Îndată, se repezi la el si-",
  "l Îmbrățișă, și-l sărută, plângând de bucurie:\n— Bine-ai venit... Sănătos? Adevărat?... Ia să te examin-\nez!... De ce ești așa de palid?... O să-ți reiai bateria, firește...\nMâine-poimâine vom Începe lucrul, știi, serios!... Dar stai,\nașează-te colea, să mâncăm Împreună și să-mi povestești\ntot, tot, din fir În păr... Să Începi din noaptea ceea, ții\nminte?... Ehe, cât ți-am purtat de grijă... Ai avut noroc, ai\navut ghinion? Dumnezeu știe! De plătit Însă ai plătit scump\nÎncercarea și cu grele suferinți, dragă Bologa... Ei, te rog,\ntreci colea... Aide... A, dacă ai ști ce veselă mi-e inima că te\nvăd teafăr! Căci doctorul Meyer ne spunea și ne asigura,\nfirește cu părere de rău, că dintr-o grămadă de carne tăvălită\nprin noroi, cum ai fost tu când te-a vizitat dânsul, Îndată\ndupă respingerea atacului, e imposibil să se mai ticluiască\nun locotenent de artilerie, chiar de și-ar aduna știința toți\nmedicii din lume, și că numai mila lui Dumnezeu mai e În\nstare să te facă iar om ca oamenii... Pe urmă, când am aflat\ncă ești pe cale de vindecare, tot Meyer a zis că trebuie să-ți\nfie nespus de dragă viața...\nCăpitanul tutuia parcă n-ar mai fi vorbit de un secol și ar\nține să-și verse acuma tot sufletul. Apostol Bologa primi\nbucuros invitația la masă; era obosit de drum și nesomn, și-\napoi acasă, obsedat de privirile stranii ale unguroaicei,\nmâncase ca și cu gura altuia. Avu numai o clipă de ezitare,\ngândindu-se câ va trebui să povestească și lui Klapka\naceleași lucruri pe care le-a povestit de atâtea ori până\nastăzi. Presimțirea i se Împlini Întocmai. Mai bine de o oră\ncăpitanul Îl suci și Îl răsuci ca un judecător de instrucție,\ncerându-i amănunte asupra rănilor, asupra Întâlnirii În tren\ncu generalul...\n— Foarte rău Îmi pare că nu rămâi aproape de mine, dar\npentru tine e mult, mult mai bine În sat, la coloana de muniții,",
  "zise Klapka. De altfel, sunt sigur că te-ai săturat de visuri,\nadăugă mai domol, parcă s-ar fi temut să nu-i răscolească\nvreo rană. Soarta ți-a dat un avertisment atunci...\n— Da, atunci soarta m-a dușmănit, fiindcă, drept să-ți\nspun, nici sufletul meu n-a fost pregătit Îndeajuns! răspunse\nBologa fără patetism, dar cu vădită mulțumire că poate vor-\nbi cu cineva despre aceasta pe față. Atunci eram convins\npână În măduva oaselor că credința mea e desăvârșită și\ntotuși mă Îngrozeam doar la gândul morții. Suferințele mi-\nau Înfrânt mândria, Încât azi știu bine că numai credința\ncăreia Îi jertfești fără șovăire Însăși viața ta, numai aceea te\npoate mântui!... Și acuma dragostea de viață e mai puter-\nnică În inima mea decât credința, Îmi dau seama... Am ajuns\nsă-mi fie frică de mine Însumi! Credințele și hotărârile se\nmacină dacă le cântărești mult, și eu nu pot să nu le\ncântăresc! De aceea trebuie să plec repede, Înainte de-a avea\nvreme să le controlez prea de aproape, altfel, cine știe, poate\ncă... Numai când e singur omul cu sufletul său, numai atun-\nci există un echilibru Între lumea lui cea mică dinlăuntru și\nrestul universului; Îndată ce intervine realitatea de-afară,\nomul devine o jucărie neputincioasă, fără voință adevărată,\nmergând Încotro Îl mână puteri și hotărâri străine de ființa\nlui...\n— Te-ai făcut mai lung la vorbă chiar decât mine, Îl Între-\nrupse Klapka, surâzând nerăbdător. Toate bune și frumoa-\nse, dragă Bologa, deși considerațiile tale mi se par cam...\ncopilăroase, ca să nu zic mai rău. Idealul rămâne ici, la inimă,\nși realitatea e realitate, Bologa! Realitatea e revoluția din-\ncolo, la muscali, Înțelegi?... De-aseară forfotește vestea prin\ntelefoane. Azi e confirmată oficial. În Rusia a izbucnit\nrevoluția... Vasăzică, speranțele noastre, uite-așa, În vânt!...\nPlecăm grumazul și continuăm, Bologa!",
  "Apostol Își aduse aminte că și groparul i-a vorbit de\nrevoluția rusească, dar nici atunci și nici acuma, nici barem\nn-a tresărit. Răspunse mai nervos:\n— Ce mă interesează pe mine ce se petrece acolo?... Nu\nvreau să știu și nici n-am Încercat niciodată. Tocmai necun-\noscutul mă ispitește, necunoscutul În care locuiesc toate\nposibilitățile... Ș-apoi eu nu caut În lume, aici ori dincolo,\ndecât mântuirea sufletului meu...\n— Nu te-ai lăsat de visuri, Bologa, deloc... deloc...\n— D-tale ți se par visuri goale, pe când pentru mine În\nvisurile acestea palpită tot rostul ființei mele, zise Apostol\ncu o privire atât de sfredelitoare, Încât Klapka se feri ca di-\nnaintea unei sulițe de foc. N-aș vrea eu să nu mă mai gân-\ndesc la nimic și să trăiesc așa... mulțumit? Uneori Îmi zic că\nsunt ridicol și totuși nu mă pot opri... Asta-i nenorocirea!\nKlapka se simțea foarte bine aici. Se Împrietenise aievea\ncu colonelul. Toată iarna luptele conteniseră, așa că nici o\nprimejdie nu-l mai amenințase. Se mai gândea, chiar dese-\nori, la Înflăcărările sale naționale și se stima În sinea lui din\npricina lor, dar avea grijă să le ascundă și să le păstreze pen-\ntru alte vremuri... Și acuma, cu Bologa, după Întâile izbuc-\nniri de bucurie, mai ales Însă de când a Înțeles că n-a renunțat\nla gândurile de dezertare, socotea că ar fi cuminte să nu se\namestece prea mult În niște planuri primejdioase. De aceea\nprofită de o tăcere a lui Apostol și schimbă vorba, Întrebân-\ndu-l dacă s-a prezentat colonelului, și apoi spunându-i că\npostul de comandă al regimentului e foarte aproape, nici\npatru sute de metri. În curând ieșiră afară și Klapka se grăbi\nsă-i arate unde vine coliba colonelului.\nFirește, și colonelul vru să audă pățaniile lui Bologa, și\nBologa trebui să i le Înșire pe Îndelete. Totuși, peste o jumătate\nde oră, se Întoarse iarăși la Klapka, puțin plictisit că a pierdut",
  "vremea, În loc să recunoască frontul și să-și pregătească ple-\ncarea cea mare. Cum să pornească noaptea prin munți pe\ncare nici măcar nu i-a văzut?\nÎn dosul postului de comandă Însă zări o furnicare\nneobișnuită: un grup de prizonieri români, Înconjurați de\nhuzari descălecați, ofițeri de pe la bateriile vecine și de la\ndivizion, artileriști... Apostol Își simți genunchii moi și totuși\nnu se putu opri. De altfel, În acele clipe, prin minte Îi trecea\nnumai gândul că nu va găsi calul doctorului și nu va putea\npleca mai repede În sat.\nCând ajunse mai aproape, Îl văzu Klapka și Îi făcu semne\ncu mâna să se grăbească. În mijlocul artileriștilor se afla un\nofițer român, oacheș, cu o mustăcioară neagră, mică, tunsă,\ncu capul gol și uniforma plină de noroi, iar mai departe,\npăzit de patru huzari Înarmați, stăteau vreo șapte soldați,\ncu fețele strâmbe de groază, uitându-se năuc la grupul care\ncuprindea pe ofițerul lor.\n— Bravo, bine că vii să ne scapi din Încurcătură! strigă\nKlapka cu o curiozitate feminină pe față, arătând spre sub-\nlocotenentul prizonier. Uite, de vreo zece minute Încercăm\nsă ne Înțelegem cu camarazii aceștia, și nu-i chip. Domnul\nnu știe sau nu vrea să vorbească decât românește, iar pe aici\nn-avem tălmaci...\nÎn vreme ce Apostol Bologa se uita zăpăcit când la ofițer,\ncând la soldații prizonieri, un locotenent de huzari, zăcut\nde vărsat, cu nas mare, Începu să istorisească poate a zecea\noară cum s-a pomenit cu patrula românească În spatele lini-\nilor, rătăcită, se vede, din cauza necunoașterii terenului; se\npare că a vrut să se strecoare Între infanterie și cavaleria\ncare ocupă tocmai aripa stângă a frontului diviziei... Apos-\ntol auzea vorbele huzarului ca prin vis, căci ochii și inima\nlui erau cu prizonierii, citind gândurile lor gândite În",
  "românește, Îmbrățișându-i și spunându-le că-i iubește și la\nnoapte va fi negreșit acolo de unde au venit ei... Apoi, cu-\ntremurându-se ca de frig, se apropie de sublocotenentul cap-\ntiv și zise românește, cu un Început de zâmbet În colțurile\nbuzelor supte:\n— Acuma ai căzut prins, trebuie să...\nPrizonierul nu se miră deloc auzind graiul românesc;\nÎntoarse niște ochi furioși spre Bologa și Îi curmă vorba cu\nură:\n— Aici vă purtați cu prizonierii ca niște sălbatici. O brută\nde ofițer m-a lovit cu un par peste șale pentru că n-am putut\nși n-am vrut să-mi trădez armata și țara!... Asta-i barbarie,\ndomnule... asta-i...\nRevolta prizonierului răsună mai violent, ca Într-un mi-\ncrofon, În inima lui Apostol. Obrajii i se roșiră, privirea i se\nÎnduioșă... Simțea o nevoie cumplită să-și apropie sufletul\nprizonierului. Vru să-i Întindă mâna și ridică puțin brațul,\nnehotărât Însă, zicând cu glas tremurat de dragoste:\n— Da, da, așa-i... chiar așa, căci... și eu sunt român...\n— Dacă ai fi adevărat român, n-ai trage În frați, răspunse\nrepede sublocotenentul cu atâta dispreț, Încât i se schimbă\ndeodată Înfățișarea. Locul d-tale ar fi dincolo, nu aici, dom-\nnule... Dar români ca d-ta...\nBologa păli. Brațul i se zgărci și pumnii se Încleștară.\nLumea Întreagă parcă se rostogolea vertiginos Într-o\nprăpastie. Îi fulgeră prin gând să se arunce asupra sublo-\ncotenentului, să-i smulgă din inimă disprețul. Dar, În aceeași\nmiime de secundă, Își mai zise că prizonierul Îl face de bat-\njocura ofițerilor. Uluit, Întoarse spatele românului și se uită\ncu un surâs nedumerit la ceilalți, așteptând acum de la ei\nsalvarea din situația aceasta Îngrozitoare. Glasul căpitanului\nKlapka Îi curmă chinul cu o Întrebare Îngroșată de curiozi-",
  "tate:\n— Ce spune, ce spune?\n— Nimic... nu vrea să vorbească... murmură Apostol\nușurat, ca și cum s-ar fi trezit dintr-un coșmar; după două\nmomente, mai adăugă, cu o privire Îngrozită spre prizonier-\nul care se uita, mormăind revoltat, În altă parte: În sfârșit...\neu... eu mi-am făcut datoria și... am Încercat să...\nPrizonierii fură escortați mai departe, la alt comanda-\nment, iar grupul de curioși se risipi În câteva minute. Klap-\nka rămase pe loc, puțin Încurcat, simțind că Bologa vrea să-\ni vorbească.\n— Știi ce mi-a spus prizonierul? zise deodată Apostol,\ncu fața crispată Într-un rânjet. M-a insultat și m-a disprețuit,\ncăpitane, auzi? M-a scuipat!... Acuma vezi bine că trebuie\nsă plec numaidecât... că nu mai am nici un minut... că\ndeseară... O, cât Îl iubeam și el cum m-a umilit!\nKlapka se uită la dânsul, Înțelese că dorește un răspuns\nsau barem un cuvânt, dar Îi fu frică să vorbească. Bologa\naștepta cu ochii Împlântați În tăcerea căpitanului, apoi șopti:\n— Adio!...\nOrdonanța lui Klapka aduse calul și Apostol Încălecă și\nporni fără să mai Întoarne capul.\n— La revedere, Bologa! strigă căpitanul, văzându-l că se\ndepărtează.\nLui Apostol i se păru că și Klapka Își bate joc. Dădu pin-\nteni calului. Trebuie să ajungă În sat cât mai repede, să se\npregătească și să sfârșească. În suflet i se zvârcolea un iad\ncu limbi de foc atât de sfâșietoare, că În fiece clipă amenințau\nsă-i istovească toate izvoarele voinței. Simțea iarăși cum\naleargă pe dunga prăpastiei și ispita prăbușirii Îl pândea și-\nl Învăluia Într-un nour de ceață În care mintea nu mai poate\nÎnchega nici o hotărâre. De aceea trebuie să se grăbească,\ntrebuie!",
  "Pe la mijlocul drumului Își aduse aminte că a venit să\nrecunoască frontul, să-și aleagă calea și, iată, a pierdut vre-\nmea degeaba. Un moment se gândi să se Întoarcă Înapoi,\napoi Își zise că schița cu pozițiile e destulă călăuză și arată\ngolurile de care dânsul are nevoie. Până la primele linii va\nputea pătrunde oricând, iar de acolo Îl va Îndrepta norocul.\nSosi În Lunca aproape de asfințitul soarelui, cu calul le-\noarcă de sudoare. Vru să mulțumească doctorului, dar nu-l\ngăsi la spital, nici acasă. Trecând prin fața bisericii, văzu\npeste drum, În cerdac, tolănit Într-un jilț, pe preotul Bote-\nanu, care se sorea fericit, plimbându-și privirea asupra satu-\nlui, ca și cum ar fi fost o moșie a lui. Din casă răsuna glasul\ncătrănit și ascuțit al preotesei, ocărând pe slujnică, iar În\nogradă o ceată de copii se jucau de-a războiul, Împodobiți\ncu șepci lepădate de soldați găzduiți prin vecini. În clipa\ncând zări casa parohială, Bologa uită pe doctorul Meyer și\nsimți o nevoie nebiruită să vorbească cu preotul. Se repezi\nspre portiță și intră atât de grăbit, parcă de fiece minut de\nÎntârziere ar fi atârnat o soartă de om.\nPopa Constantin, scufundat cum era Într-o bucurie vagă\nși moleșitoare, se pomeni deodată cu un ofițer urcând cele\ncinci trepte de piatră ale cerdacului. Un fior de spaimă Îl\nridică În picioare. Recunoscu pe Apostol, dar spaima Îi\nrămase În inimă și-l făcu să-l Întâmpine pe ungurește:\n— Bine-ai venit la noi, domnule ofițer.\nBologa era atât de mișcat, că nici nu observă atunci vor-\nba ungurească. Fața lui părea aprinsă și buzele Învinețite Îi\ntremurau Într-un surâs nervos. Vorbind, Îi clănțăneau dinții\nși glasul lui avea o asprime aproape răgușită:\n— Părinte Constantine... am venit la tine... să mă spove-\ndesc.\nCând Își auzi glasul, i se păru străin și, instinctiv, se uită",
  "Împrejur dacă nu a vorbit Într-adevăr altcineva.\n— Poftim Înlăuntru... poftim, zise Boteanu mirat și\nșovăind.\nPătrunseră Într-o odaie albă, În care Apostol văzu pe\nperete, Între două icoane, un loc gol, de unde fusese scos\ncine știe ce tablou. Atunci se gândi la Întâmpinarea un-\ngurească, Întoarse ochii la Constantin și se zăpăci, ca și cum\nar fi Înțeles o taină. Preotul Îl pofti să șează pe o canapea,\ndinaintea căreia se afla o masă ovală, acoperită cu o scoarță\nbrodată. Bologa se așeză nehotărât, Înfricoșat că nu-i venea\ndeloc În minte ce vroia să-i spună și nici măcar cum să Înceapă\nvorba, deși În sufletul lui totul era foarte limpede. Popa rămase\nÎn picioare câteva clipe, așteptând bănuitor, apoi se lăsă pe\nun scaun de paie, la o distanță potrivită, și murmură:\n— Aici putem vorbi, Apostole, În tihnă...\n— Și fără primejdie! adăugă Bologa, vesel că a izbutit\nsă-și smulgă un crâmpei din cuvintele care-i strângeau În\nchingi sufletul.\nPreotul se rușină de propria-i bănuială și zise cu o\namărăciune sinceră:\n— Omul care a suferit cât am suferit eu are dreptul să se\nferească și de umbra lui, Apostole!\n— Dar atunci eu, care am fost adus aici să-i ucid din\ndepărtare, eu ce trebuie să sufăr? Nu te gândești, Constan-\ntine? strigă Bologa deodată, parcă i-ar fi plesnit inima.\nApoi vorbi un sfert de oră, necurmat, cu o lăcomie\nÎnfricoșată. Se tângui și se revoltă, revărsându-și durerile și\nzbuciumul Într-un puhoi de fraze. Preotul asculta cu ochii În\npământ. De altfel, nici Apostol nu-i căuta privirea și s-ar fi\nÎnfuriat dacă Boteanu ar fi Îndrăznit să-l oprească sau măcar\nsă-l Întrerupă. Vorbea pentru a-și alina sufletul prea Încărcat,\nÎntocmai cum plângi ca să-ți mulcomești o durere prea mare.",
  "Numai după ce se răcori, se adresă direct preotului, dar cu\nvocea schimbată și cu o lucire nouă În ochi:\n— Acuma s-a umplut paharul, părinte! Acuma nu mai\npot! O ură istovitoare Îmi roade inima. Urăsc tot ce-i aici, pe\ntoți oamenii, prieteni, camarazi, superiori, inferiori, tot, tot,\nConstantine! Aerul de-aici mi-e nesuferit și mă Înăbușe...\nDacă voi mai sta În lumea aceasta, simt că ura mă va pierde,\ntrebuie să mă piarză, căci va trebui să izbucnească odată,\nchiar Împotriva voinței mele! Și atunci...\nBoteanu făcu o mișcare involuntară: puse amândouă\nmâinile, Încrucișate, pe masă. Apostol se opri un moment,\nÎntrebător. Dar fiindcă preotul Încremenise iarăși, urmă mai\ngrăbit, parcă și-ar fi adus aminte că vremea e scumpă:\n— Ascultă-mă bine, părinte!... Eu la noapte voi pleca de\naici... Voi trece dincolo... Tu știi unde, căci și inima ta tre-\nbuie să... Da!... Sunt pregătit! Numai pe mama n-am cum s-\no vestesc... Să-i scriu, nu pot; scrisorile mele vor fi exami-\nnate, și cine știe ce ar pătimi din pricina mea... De aceea\nvreau să te Însărcinez pe tine să-i dai de știre, Constantine...\nmai târziu, când va fi posibil... Am să-ți las adresa mamei,\niar tu vei găsi o formă să-i comunici că am trecut... Poate\nprin cineva, prin vreun om de Încredere, pe urmă, când se\nva ivi ocazia...\nFața preotului se umflase de groază, și câteva clipe nici\nnu putu vorbi, mozolindu-și doar buzele neputincioase.\nApoi deodată, ca după o sforțare crâncenă, răbufni cu glas\nlăcrimat, ridicând brațul drept Într-o protestare fricoasă:\n— De ce vrei să mă nenorocești, Apostole?... Eu... abia\nazi-dimineață am sosit acasă din internare... știi bine, doar\nți-am spus În tren... Am fost nevinovat, și totuși am ispășit...\nCum să ascult acuma planurile tale, și Încă să mă fac părtașul\ntău? Am și familie, și necazuri grele... și tocmai eu să...",
  "— Dar ești român, părinte, fratele meu! zise Bologa Înmăr-\nmurit.\n— Sunt numai om astăzi, Apostole, răspunse preotul Con-\nstantin mai liniștit. Un biet om mâncat de nevoi, cu frica\nveșnic În sân și cu credință În milostenia cerească. Noi nici\nnu putem fi decât oameni, și numai În Dumnezeu avem\nnădejde să ne poarte de grijă, dacă soarta ne-a aruncat aici\nși ne-a oropsit...\nApostol Bologa se sculase În picioare, năucit, și lăsase\ncapul În pământ, ca nu cumva vorbele preotului să-l lovească\nÎn obraz. Urechile Însă Îi vuiau, și Înțelesul răspunsului i se\nÎnvârtea În creieri ca un sfredel.\n— De aceea tu să faci cum te Îndreaptă Dumnezeu și să\nnu ne amesteci pe noi Întru nimic! urmă Boteanu hotărât.\nCă noi avem destule primejdii și greutăți...\nBologa ridică repede fruntea, atât de schimbat era acum\nglasul preotului, și În Înfățifarea lui citi limpede o Îndârjire\ncare-l spăimântă. Casca de oțel o pusese pe masă; Întinse\nmăna mașinal și o apucă de curelușă. Pe urmă și-o potrivi În\ncap, Încet, cu luare-aminte, murmurând pierdut:\n— Bine zici, Constantine... foarte bine... bine...\nȘi ieși din odaie cu pași de Înmormântare, lăsând ușa\ndeschisă, coborÎ treptele cerdacului, trecu prin ogradă, unde\ncopiii, veseli și gălăgioși, Își urmau jocul. Boteanu, văzându-\nl că pleacă, făcu doi pași, fără să-și dea seama dacă vrea să-\nl oprească sau numai să-l petreacă până la poartă. În prag\nse răzgândi de tot, se Închină și mulțumi Atotputernicului\ncă l-a Învrednicit să se Împotrivească ispitei...\nÎn uliță Apostol nu mai știa unde să se ducă, parcă ar fi\nuitat pe ce lume se află. Picioarele mergeau Însă singure, și\nașa se trezi În ulicioara dosnică... Se simțea atât de sleit de\nputeri, că, din tot sufletul, nu mai râvnea decât un ceas de",
  "odihnă. Acasă, În ogradă, sergentul de la cancelarie Îl primi\ncu o salutare Înlemnită. Vru să-i zică ceva, dar oboseala Îi\nrisipi voința. În pragul casei văzu pe Ilona rezemată de ușcior,\nca și cum ar fi așteptat pe cineva.\n— Domnule ofițer, d-ta ești bolnav! zise fata, schimbân-\ndu-se la față.\nBologa, fără să-și dea bine seama, se opri Întrebător.\n— Ești galben și ostenit... Trebuie să te odihnești, adăugă\nIlona, stăruitor.\nGlasul i se păru atât de alinător, că tresări de bucurie. În\naceeași clipă Însă Îi fulgeră prin inimă o frică ciudată, care Îl\nÎndemna să răspundă mânios:\n— I-ascultă, fetițo, altă treabă n-ai decât să te ții de capul\nmeu?\n6\nApostol socotise să intre În cancelarie, să vază ce-au lu-\ncrat oamenii toată ziua, dar se pomeni deschizând ușa odăii\nsale. Amurgul cenușiu bătea În geamurile Împodobite cu\nmușcată. În tulburarea de lumină pereții parcă se Îndoiau și\nlucrurile din casă tremurau foarte straniu. Bologa Închise\npleoapele și se prăvăli pe un scaun ca o grămadă de carne.\nLegănarea amețitoare Îi bâjbâia În suflet, Însoțită de un vâjâit\nchinuitor, Încât se apucă cu mâinile de masă, simțind că al-\ntfel s-ar prăbuși.\n— Don' locotenent, trăiți, v-am așteptat cu masa toată\nziua, zise Petre de lângă sobă, crezând că stăpânul său\nașteaptă să Înceapă el vorba.\nBologa se cutremură, parcă graiul ordonanței i-ar fi Înțepat\ntocmai nervii bolnavi. Se uită la el totuși ca la un necun-",
  "oscut și În același timp mirându-se că a fost În odaie și nu l-a\nvăzut. Vru să-l Întrebe ceva, dar pe când i se năștea În creieri\nÎntrebarea, un gând nou, poruncitor, Îl sili să mormăie:\n— Potrivește-mi patul, Petre, și trage-mi cizmele să mă\nodihnesc un ceas... numai un ceas... că peste un ceas tre-\nbuie să...\nTrăgându-i cizmele, soldatul mai zise ceva. Apostol nu\nÎnțelese nimic. Îi umbla prin minte să-i spună că e foarte\nostenit și nu găsea cuvintele, ca și cum n-ar mai fi avut\nputerea să exprime nici un gând. Pe urmă se ridică de pe\nscaun, Își târÎ picioarele și se lungi În pat... Îndată ce puse\ncapul pe pernă, avu senzația că trupul i-a amorțit. În schimb,\ncreierii porniră Într-o goană sălbatică. Mii de frânturi de gân-\nduri scânteiau În aceeași secundă, se ciocneau, se ameste-\ncau, se Înlănțuiau. Și printre ele, ca un bondar roșu, bâzâia\nde ici-colo, când mai tare, când În șoaptă și mereu sub forme\nnoi, obsesia că, În noaptea aceasta, trebuie să se sfârșească,\nnegreșit. Îi era somn, râvnea să doarmă, dar cu cât Încerca\nsă-și mulcomească zvârcolirile sufletului, cu atât gândurile\nizvorau mai furtunoase. Apoi, obosit de sforțări, le lăsă În\nvoia lor, și atunci i se păru că toate aleargă Într-o Întrecere\nvertiginoasă, spre o țintă luminoasă, strălucitoare, ca spre\nun liman de odihnă adevărată. Își dădea seama că, În goana\naceasta năprasnică, timpul rămâne În urmă, destrămându-\nse ca o pânză incoloră, și șimțea foarte deslușit o nemărginită\nmulțumire, ca și când Încetul cu Încetul Întreaga lui ființă s-\nar fi topit Într-o imensă revelație.\nÎn sfârșit, brusc, fără nici o trecere, apăru iarăși gândul\nroșu că un noaptea aceasta trebuie să plece, și iarăși\nzigzăguind În vălmășagul altor mii de crâmpeie nelămurite.\nAcuma Însă toate parcă erau strânse În cleștele fierbinte al\nunei păreri de rău usturătoare. Simțea că Încă n-a adormit. I",
  "se părea că vremea s-a oprit În loc ca un ceasornic stricat și\nde aceea nu poate dormi și nici nu va mai dormi niciodată.\nPe urmă auzi glasul Ilonei, aproape de pat, Într-o\namestecătură de românește cu ungurește:\n— Bolnav, nu vezi?... Du-te la doctor... Stau eu lângă el,\nn-ai grijă...\nRâspunsul ordonanței nu-l pricepu, dar În curând auzi\nscârțâitul ușii și un foșnet domol. Atunci se gândi: “Te\npomenești că sunt bolnav și...” Gândul i se curmă, neisprăvit,\nși pe frunte simți o mână ușoară, puțin rece și aspră. Sub\natingerea aceasta, clocotul minții se mulcomi repede, ca sub\nputerea unui farmec, și somnul coborÎ ca o alinare dulce...\nCând se trezi, auzi un glas străin lângă dânsul.\nSimțământul de grea osteneală Îi zăcea și acum În oase,\nÎncât nici nu ridică pleoapele, căznindu-se doar să recunoască\nglasul care-i mormăia În urechi:\n“E doctorul Meyer! se gândi apoi dumerit. Vasăzică, sunt\nbolnav...”\nDeschise ochii să se convingă. Privirea lui Întâlni pe Ilo-\nna, care stătea la picioarele patului și care, văzându-i\nmișcarea, strigă cu o izbucnire de bucurie:\n— Domnule doctor, uite, uite că s-a deșteptat!\nDoctorul Meyer se plecă asupra bolnavului, Îl bătu\nprietenește pe obraz și Întrebă cu o imputare blândă:\n— Ei, ce-i, amice? Ce-ai pățit? Așa te vindeci d-ta? Asta\nți-e voinicia?... Când ți-am spus să te cauți și să...\n— Câte ceasuri sunt, doctore? șopti Bologa cu o\npresimțire tristă.\n— E dimineață, prietene... Ce-ți pasă? Stai liniștit, nu-i\nnimic grav... nimic... Epuizare și surescitate nervoasă, atât!\nDar Îți trebuie liniște multă, multă liniște...\nPleoapele lui Apostol se Împreunară ca și când s-ar fi",
  "umplut de plumb. În suflet simți o zdruncinare, urmată de\no dorință vagă de nimicire. Peste un răstimp murmură de-\nabia mișcând buzele:\n— Doctore, vreau să mor...\n— Ce, ce? strigă Meyer cu vioiciune neobișnuită. Să mori?\nZi mai bine că ai vrea un concediu, precum ți se și cuvine!\nApoi, făcându-și de lucru la masă, adăugă mai Încet, cu\ntonul natural și ca pentru sine:\n— Ce ticăloșie! Să trimiți pe front oameni bolnavi!...\nUneori parcă Într-adevăr Îți vine s-o iai razna și să dai drac-\nului toate!\nÎn inima lui Bologa disperarea rodea ca pecinginea. Prețul\nvieții e viitorul și viitorul lui i se părea zăvorât ca o poartă\nde fier În care și-a zdrobit pumnii bătând zadarnic. Neputința\nÎn fața vieții acuma mai mult Îl Îngrozea decât Îl revolta.\nConștiința că toate năzuințele și strădaniile lui sunt tot așa\nde neputincioase și fără rost ca și zvârcolirile unei râme Îi\nnăpădea din ce În ce sufletul, Împreună cu constatarea amară\ncă viața omului e insuportabilă dacă n-are un reazem solid,\ncare să ție veșnic dreaptă cumpăna Între lumea dinlăuntru\nși cea de afară...\nCând deschise iar ochii, Într-un târziu, văzu iarăși, la\npicioarele patului, pe fata groparului, cu fruntea plecată, pe\ngânduri. Ca și când ar fi simțit privirea lui, Ilona avu o\ntresărire și se apropie, sprintenă și bucuroasă, Întrebându-l:\n— Ți-e mai bine?... Așa-i că te-ai mai ușurat?\n— Da, foarte bine, zise Apostol În șoaptă.\nVeselia aprinsă În ochii ei, tinerească, visătoare, Îi alungă\ngândurile care-i chinuiseră toropeala bolnavă. În glasul ei\nstraniu i se părea că vibrează o vrajă nouă, ca și cum de ieri\npână azi s-ar fi schimbat și s-ar fi Împlinit cu niște mlădieri",
  "mai blânde, poate de credință ori poate de pasiune. Văzând-\no cum stătea, zăpăcită de privirea lui stăruitoare, cu bucuria\nÎncremenită pe față, Bologa simți un surâs cald În inimă și\nvru s-o Îndemne să vorbească. Și Ilona, parcă i-ar fi ghicit\ndorința, Începu să povestească repede, oprindu-se uneori În\nmijlocul cuvintelor, aproape Înfricoșată ca de o primejdie\nnecunoscută. Îi spuse că doctorul a umblat să-l ducă la spi-\ntal, și numai ea s-a Împotrivit, fiindcă tot mai bine poate fi\nÎngrijit aici, că-i singur, decât acolo, unde-s mulți. S-a jurat\ncă nu se va mișca de lângă patul lui, și chiar nu s-a clintit.\nNici nu prea are ea multă treabă de făcut, că tatăl său n-o\npune la greu, ci doar pe lângă casă, cât poate. Tatăl său e\nom tare bun la inimă, deși Îi place să se arate aprig cu ea.\nDar ei nu-i pasă de strășniciile dumnealui, că ea știe să se\npăzească.\n— Iacă, eu te-am văzut că ești volnav de când ai intrat\nalaltăieri În ogradă și i-am spus ordonanței să aibă grijă. De-\nacuma Însă, dacă ai Încăput În seama mea, nu mai ai nevoie\nde ajutorul ordonanței. De treabă este dânsul, nu-i vorbă, și\ncu dragoste de stăpânul lui, dar bărbații nu se pricep la bol-\nnavi, oricât și-ar da silința. De azi Încolo deci să știi că eu\nsunt mai mare și că trebuie să faci tot ce-ți zic până când ți-\noi spune eu că ești sănătos, altfel...\nAici se opri brisc, luă o sticluță cu medicamente și o lin-\nguriță, veni lângă pat și-i zise:\n— Acuma trebuie să bei din zeama asta, că-i dulce... am\ngustat-o și eu...\n— Lasă, Ilona... mai vorbește! răspunse Apostol rugător.\nFata se făcu roșie ca mușcata din fereastră și, o clipă,\nșovăi. Apoi numaidecât zise iarăși, cu o supărare drăgălașă:\n— Dacă nu iai doctoria, să știi că nu-ți mai povestesc",
  "niciodată, na!\nBologa Închise ochii câteva secunde, ca și când ar fi vrut\nsă-și Închidă În suflet drăgălășia ei. Ilona umplu lingurița și\ni-o duse la gură. Degetele Îi tremurau ușor și Apostol Își\npuse mâna pe mâna ei. Obrajii fetei se Îmbujorară din nou\nși, ca să-și ascundă emoția, Îngână:\n— Vai, ce caldă ți-e mâna...\nApostol nu simți gustul doctoriei. Împreună iar pleoapele,\ncuprins de o fericire În care i se Înecau toate gândurile. Auzi\npe Ilona cum așează sticluța pe masă, cum șterge lingurița,\ncum pășește În vârful picioarelor și se lasă pe scaunul ei de\nla picioarele patului. Pe urmă simți mângâierea privirilor ei\npe obrajii lui, pe frunte, pe buze... Și nu cuteza să clipească,\nde frică să nu-și risipească bucuria inimii...\nDe-aci Încolo Apostol Bologa pierdu socoteala vremii. Doc-\ntorul Meyer venea de câte două ori pe zi, Îi spunea că n-are\nnimic, dar să stea În pat până ce-i va aduce el o doctorie\nmiraculoasă, care imediat Îl va vindeca aievea. Apoi, Într-o\ndimineață, doctorul sosi mai voios și strigă din prag:\n— Aide, jos din pat! Cred că poimâine am să-ți aduc ce\nți-am promis... Până atunci Însă n-ai voie să ieși din casă, ia\nseama! Nici dincolo, la cancelarie, deloc!... Răbdare! Cum\nai răbdat zece zile, vei mai răbda două... Și fiindcă atunci,\nștii, mi-ai șoptit o prostie, află acuma de la mine, tinere\nprietene, că viața nu e niciodată o povară și că moartea e\npovara cea mai grea!... Așa! Ține minte ce-ți spune un doc-\ntor ursuz și amărât: moartea cea mai eroică nu prețuiește În\nrealitate cât viața cea ticăloasă!...\nA treia zi, ca niciodată, doctorul Meyer veni la amiază,\ntriumfător, fluturând o hârtie În mână.\n— Uite leacul-minune, prietene! zise dânsul cu o exube-",
  "ranță atât de nepotrivită cu firea lui, Încât părea silită. O\nlună concediu de convalescență! Asta-i sănătatea ta!... Crezi\nc-a mers ușor? Ehe... Dar nici eu nu m-am lăsat până ce n-a\ncapitulat excelența. În sfârșit, poftim!... Mi se pare că la patru\npleacă un tren... Vasăzică, ai vreme să-ți faci bagajele și să o\nștergi!... Ce, nici nu te bucuri? Ei, poftim recunoștința mili-\ntară! Mă bucur eu, om bosumflat, și dumnealui face mof-\nturi!... Bravo!... A, să nu uit: acasă trebuie să te așterni pe o\ncură de mâncare și de odihnă, știi, eroică!... Acuma aide, să\nnu scapi trenul!...\n— Dar oare se mai Întoarce aici, domnule doctor? Întrebă\natunci Ilona, fără sânge În obraji și cu o Îngrijorare rău as-\ncunsă În ochi.\n— Desigur, fetițo, făcu medicul jovial, luând-o de bărbie.\nN-ai grijă, că nu fuge!\n— Nu de-aceea, dar... așa! bâlbâi Ilona, roșind până-n\nvârful urechilor.\nPetre Înțelese atâta că e vorba de urlab și, spre mulțumirea\ndoctorului, Îndată se apucă, plin de fericire, să adune lucru-\nrile locotenentului. Ilona se retrase după ușă și nu se urni\nde acolo până ce Meyer ură drum bun și petrecere frumoasă\nlui Bologa.\nÎn odăița albă, În razele albe ale soarelui tânăr, care râdea\nla toate ferestrele cu mușcata Însângerată, un val de tristețe\nÎși tremura pânzișul. Apostol stătea lângă masă, cu hârtia\nde concediu În mână, uitându-se când la Petre care, de bu-\ncurie, mormăia rugăciuni și strângea de zor bagajele, când\nla fata groparului, care Înțepenise În dosul ușii, privind afară,\ndeparte, cu o expresie imobilizată de o teamă chinuită.\nBologa se credea dator să-i spuie ceva, dar o frică nelămurită\nparcă-i strângea gâtul ca un laț. În cele din urmă izbuti să\nrostească cu o voce aproape poruncitoare:",
  "— Ilona...\nFata, ca și când atâta ar fi așteptat, răspunse cu o privire\nÎntunecată și apoi o zbughi afară, trântind ușa, alergând\nundeva, să-și ascundă inima.\n— Fac și eu singur, don' locotenent, zise Petre, crezând\ncă Apostol ceruse fetei să le dea o mână de ajutor. Bine că\nne-a ajutat Dumnezeu să ne mai tragem și noi pe acasă din\ncele străinătăți...\nApostol Bologa numai acuma Își dădu seama că nu se\nbucură de concediu.\n“Nici nu-mi bate inima că merg acasă, nici rău nu-mi pare\ncă mi-au căzut În baltă planurile, se gândi el abătut. Și mă\nprăpădesc cu firea din pricina unei țărăncuțe...”\nAruncă pe masă foaia de concediu și Începu să se plimbe\nde ici-colo, cu mâinile la spate, pipăindu-și degetele În\nneștire. Atunci simți verigheta de logodnă În inelarul stâng\nși se opri trăsnit. De câtă vreme nu și-a adus aminte de Marta,\nlogodnica lui? Și nici măcar inelul nu l-a luat În seamă, desig-\nur tot din pricina fetei groparului...\nPlecă din vreme la gară. Groparul cu Ilona Îl Însoțiră ca\npe un musafir drag. Când sosi trenul, Apostol dădu mâna cu\nVidor și apoi cu fata. Mâna ei ardea, iar În ochi Îi licărea o\nÎntrebare. Pe urmă se urcă În vagon și se uită pe fereastră\npână ce porni trenul. Groparul se Întoarse Îndată spre ieșire,\nIlona Însă rămase pe peron, nemișcată, cu privirea lipită pe\npervazul ferestrei În care Apostol zâmbea uitat... Pe urmă o\ncoroană Înmugurită a unui cireș bătrân acoperi și fereastra\nși vagonul și trenul...\n7\nAleea de fagi din Parva, dreaptă și Îngrijită, de la gară\npână-n mijlocul orășelului, părea noaptea un tunel nesfârșit.",
  "Pașii lui Apostol Bologa scrâșneau harnic pe prundișul umed,\nÎncât Petre, Împovărat cu două geamantane, de-abia se ținea\ndupă dânsul, gâfâind din greu. Piața pătrată era pustie, toate\ncasele dormeau... O luară pe strada principală, În sus, și nici\npe acolo nu Întâlniră țipenie de om.\n— Am ajuns la domnu’ avocat Domșa, de-acu nu mai\navem mult, bâigui Petre din urmă, suflând ca un taur și\narătând cu capul spre o casă mândră, pe dreapta.\nApostol nu răspunse, parcă n-ar fi auzit nimic, deși vor-\nbele ordonanței Îi atinseră urechile ca o mustrare, fiindcă\ntocmai În clipa aceea se uitase și el spre casa În care acuma,\nca și odinioară, stăpânea Marta, ființa iubită. Se simțea atât\nde vinovat față de logodnica lui, că de-abia aștepta ziua de\nmâine, să alerge la ea, să-i cadă la picioare și să-i ceară ier-\ntare...\nÎn curând se zăriră În beznă sclipirile turnului bisericii și\nApostol Își iuți mai tare mersul. Casa părintească era scu-\nfundată În noapte... Când deschise portița, un dulău bătrân\nÎi sări În cale, hămăind furios. Apostol Îl domoli cu o șoaptă\nși câinele i se gudură la picioare, bătând pământul cu coa-\nda-i stufoasă, parcă i-ar fi fost rușine că nu l-a recunoscut\nmai curând...\nZgomotul portiței și lătratul dulăului dezmorțiră casa\nÎntunecată. O licărire galbenă răsări În dosul unui geam,\ndispăru și se ivi iar În antreu, apropiindu-se de ușa dinspre\ncurte. Apostol urcă treptele și bătu. Lumânarea se opri\nșovăind... Din altă odaie se auzi glasul doamnei Bologa, și\napoi cheia se Învârti de două ori În broască, pe dinăuntru.\nMâna lui Apostol apăsă clanța, și lumina tremurată Îl izbi\ndrept În față. Servitoarea țipă ca și când ar fi văzut o arătare:\n— Tulai, doamnă, tulai și vai de mine, c-a venit\ndomnișorul!...",
  "Apostol intră vesel, iar Petre Închise ușa. În pragul odăii\ndin fund apăru doamna Bologa, În capul gol, cu fața albă ca\nhârtia, uitându-se parcă n-ar fi Îndrăznit să dea crezământ\nochilor, apoi izbucni printre lacrimi:\n— O, dragul mamei, scumpul mamei...\nSe Îmbrățișară Îndelung, murmurând În același timp\nvorbe și crâmpeie de fraze fără legătură, În care bucuria și\nÎnduioșarea Își găseau descărcarea trebuincioasă. După ce\nse mai potoli, d-na Bologa se Întoarse spre servitoarea ce\nÎnlemnise cu lumânarea În mână:\n— Rodovico, ce stai ca o toantă?... Pune sfeșnicul pe\nmasă și du-te fuga de ațâță focul, să pregătim ceva de Îmbu-\ncat domnișorului... Fuga, Rodovico!... Iar tu, Petre, așează\ncolo lângă ușă bagajele și odihnește-te oleacă, să mănânci\nși tu, că pe urmă o să pleci acasă...\n— Ba eu, doamnă, mai bucuros aș porni la drum, să nu\nmă apuce moleșeala — zise ordonanța ștergându-și sudo-\nrile ce-i curgeau pe frunte și pe obraji — că mai am o post-\nată bună până peste apă.\n— Așa-i, bine zici, că tu ești de peste Someș, din Ieru-\nsalim... Te-am uitat, Petre, uita-te-ar necazurile... atunci du-\nte cu Dumnezeu!\nDoamna Bologa conduse pe Apostol În iatacul ei, În fund,\ncu o singură fereastră, și aceea oblonită. Din tavan atârna\nlampa cu abajur de porțelan. Patul era așternut. Aici și-a\npetrecut Apostol copilăria, până ce a trecut În Năsăud. Aici\nfusese pătuceanul lui, unde-i acuma o sofa cu căptușeala\nroasă la colțuri, și aici zicea cu glas tare rugăciuni fierbinți,\ndimineața și seara, În genunchi, cu ochii la icoana cea veche\ndin perete, deasupra patului, privind lacom pe bunul\nDumnezeu, care șade pe nouri albi, pe tron de aur... Toate\nau rămas cum au fost odinioară, numai măicuța a cărunțit",
  "puțin și a dobândit cine știe câte zbârcituri fine În colțurile\nochilor plini și azi de focul credinței, pe când el, Apostol,\nparcă-i un străin ori parcă a căzut Într-o lume străină.\nDoamna Bologa Îi ceru să-i povestească numaidecât toate\ncâte a pățit de când n-a mai fost pe acasă, zi cu zi, mai ales\nsuferințele din spitale. Până să vorbească Însă Apostol, care\ndevenise gânditor În odăița grea de amintirile copilăriei,\ndoamna Bologa, Întâi ca să-și deșerte inima și apoi fiindcă\ncu cât Îmbătrânea, cu atât se făcea mai vorbăreață, prinse a-\ni istorisi, la nimereală, fel de fel de amănunte din viața ei și\na târgușorului:\n— Parcă-mi spunea Dumnezeu că ai să vii, dragul ma-\nmei, că vai, câtă grijă ți-am mai purtat de când am aflat prin\nce-ai trecut... Tot așteptam, așteptam scrisori de la tine și\ntot nimic, de chiar Marta s-a minunat, ce să fie? Apoi m-am\nsfătuit și cu Domșa, că el e tare de treabă și cuminte, ei, și\nam socotit că ai trecut În țară, la ai noștri, doar auzisem pe-\naici că ați venit să vă bateți cu românii, Doamne, ferește-ne\nși iartă-ne... Bine Însă că te-a luminat Dumnezeu și ai stat\npe loc, că de puneau mâna pe tine, mândrul mamei, vai,\nDoamne! Pățeai și tu ca bietul protopopul nostru, ba poate\nși mai rău... Ce noroc că nu ne-am culcat, zău așa! De obicei\npe vremea asta suntem adormite, dar azi parcă Dumnezeu\nne-a șoptit să mai stăm... Și uite așa vorbeam cu toanta asta\nde Rodovica și o muștruluiam, că tocmai azi-dimineață a\nplecat și maiorul cel polonez și am robit toată ziua ca să\ncurățim În odaia unde a stat aproape șapte luni, știi, În oda-\nia ta și care a fost a tatălui tău, fie iertat... Ce-i drept, maiorul\na fost om de omenie, dar acuma a trebuit să plece că, zice,\niar o să pornească bătăliile cele mari... Degeaba, nu se arată\na pace... S-a tot vorbit vreo două săptămâni că vine pacea,\ncă muscalii așa și pe dincolo... aș, palavre! De altfel, de pe",
  "aici s-au dus mai toate cătanele, de-abia au mai rămas de\nsămânță, din pricina depozitelor... poate le-ai văzut, barăci\nde scânduri, un oraș Întreg, lângă drumul Feleacului...\nO Întrerupse Rodovica, rumenă de sprinteneală, aducând\nmâncarea domnișorului. Pe când așternea masa, găsi și ea\nde cuviință să zică:\n— Vezi, doamnă, cât de adevărate-s semnele la om? Toată\nziulica mi s-a bătut ochiul drept și iată că Dumnezeu ne-a\ntrimis bucurie În casă!\n— Ia mai taci, Rodovico, că semnele-s de la diavol! hotărÎ\ndoamna Bologa, nemulțumită că slujnica i-a luat vorba din\ngură. Mai bine dă fuga și fă patul domnișorului În odaia\ndumnealui...\nÎn vreme ce Apostol mânca cu poftă, doamna Bologa,\ndupă câteva Întrebări, la care răspunse tot ea, Începu iar\ndespre Pălăgieșu, despre greutățile gospodăriei, despre pro-\ntopopul Groza... Când isprăvi masa, Apostol Îi puse o sin-\ngură Întrebare:\n— Dar Marta ce face, mamă?\n— Face bine, dragul mamei, că-i sănătoasă și tânără, zise\ndoamna Bologa puțin Încurcată, ca și cum ar fi așteptat\nÎntrebarea și ar fi uitat răspunsul pregătit. Ce să-ți mai spui\neu, că ai s-o vezi tu, și... Ești gata, Rodovico? adăugă repede\ncătre servitoarea care se ivise În ușă. Așa... că domnișoru-i\nostenit și-i trebuie odihnă bună!\nÎl petrecu În odaia lui și-l sărută pe frunte, ca odinioară,\ncând dormea În iatacul cu Dumnezeu pe perete. Apoi Apos-\ntol rămase singur. Pe mescioara de noapte fâlfâia flacăra\nportocalie a unei lumânări scufundată Într-un sfeșnic Înalt\nde aramă. Umbre moi jucau pe podele, pe ziduri, În tavan,\nca niște visuri de om necăjit.\n“Noapte bună!” Își zise Apostol, dezbrăcându-se la",
  "iuțeală, vârându-se În pat și sucindu-se În dreapta și-n stân-\nga până să-și potrivească bine culcușul.\nSuflă În lumânare. Voia să adoarmă Îndată, fiindcă Într-\nadevăr călătoria Îl zdrobise... “Dar oare de ce s-a Încurcat\nmama când am Întrebat-o de Marta?” Îi trecu prin creieri,\nfulgerător. Firește, doamna Bologa n-o prea iubește și s-a\nÎmpotrivit până la logodnă, totuși pe urmă s-a Împăcat...\nDegeaba, e vinovat față de Marta și negreșit va merge chiar\nmâine... O iubește și trebuie s-o iubească numai pe ea... În\nlocul ei Însă apărea Ilona, cu năframa roșie pe cap, cu ochii\nÎn care joacă râsete stranii, cu glasul care mângâie și zgâ-\nrie... Și fără să vrea, simțea o plăcere nemărginită știind cu\nsiguranță că departe, Într-un sat, există o ființă care și În vis\nÎl poartă numai pe el În inimă... Dar asta nu se poate!\nMarta! Unde-i Marta? Mâine neapărat va merge la ea...\nA doua zi se deșteptă În sărutările soarelui vesel de aprilie.\nÎn odaie parcă intrase iarăși primăvara, cu valurile albe de\nlumină, cu Îndemnuri de bucurie. Pe masă, pe o tavă\nașternută cu șervet Înflorit, aștepta ceașca lui de odinioară,\nplină de cafea cu lapte, și o halcă zdravănă de cozonac. În\nsufletul lui sălășluia o mulțumire mare. Îi era dragă toată\nlumea.\n“Dacă aș fi izbutit, acum cine știe unde aș fi”, se gândea\ncu o Înfiorare ca un junghi.\nDar gândul se stinse ca și cum n-ar fi putut rezista bucu-\nriei de viață ce Îi clocotea În inimă.\nDin odaia aceasta o ușă dublă dădea În cerdacul din față,\nÎnconjurat de grădinița cu flori. Acolo, Într-un jilț Învelit cu\no scoarță veche, Bologa se tolăni tihnit, ca un burghez fără\ngriji, după o masă bogată. Avea de gând să se odihnească\npuțin și apoi să plece la Marta.\nUmbrele de-abia Înfiripate ale nucilor din grădiniță, sădiți",
  "În ziua În care s-a născut el, Îi gâdilau obrajii alintați de\nrazele calde. Din cerul foarte albastru și curat cobora liniște,\nprecum din casele Împrăștiate, din copacii Înmuguriți, din\ncâmpurile spintecate de pluguri, din dealurile gălbui, din\npădurile negre bătând În verde se Înălța În unde nevăzute\nviața cea mare, atotputernică, neÎndurată și totuși nesfârșit\nde ademenitoare. În văzduh plutea dragostea de viață cu\ntremurări de aripi argintate, cântând imnuri de slavă, care\npicurau În inimi fericire adevărată și mii de speranțe.\nSufletul lui Apostol sorbea vraja primăverii, nesăturat.\nOchii lui priveau, dar nu vedeau, precum urechile lui nu\nauzeau decât chemările care fâlfâiau În ceruri. Oamenii tre-\nceau pe uliță, Îi dădeau binețe, și el nu-i lua În seamă.\nÎmprejurul său roiau amintirile copilăriei, care parcă-l\nstrămutau În trecut. Și vremea trecea peste dânsul,\nnemăsurată și nepătrunsă, cum trece peste oamenii lecuiți\nde ispitele fericirii.\nApoi deodată Îi plesni auzul o voce cunoscută, veselă,\npuțin prea ascuțită, cu sclipiri de râs zglobiu. Apostol Întâi\navu impresia că a căzut de pe o culme și se ridică În picioare\nca mușcat de șarpe. În stradă, În dreptul porții, se oprise\nMarta, care nu-l vedea și vorbea ungurește cu un ofițer de\nhonvezi, arătându-i casa. Când intră În curte și-l zări, Îi strigă\n“bună ziua” tot pe ungurește, În vreme ce ofițerul, la spatele\nei, duse mâna la cozoroc, zâmbind jenat. Peste câteva clipe\nMarta ajunse În fața lui Apostol. Purta o bluză albă dan-\ntelată și o pălărie mică, de sub care se zbârleau cârlionții\ncastanii. Îi erau obrajii aprinși, și În ochii de veveriță scânte-\nia o veselie nestăpânită.\n— Rodovica a umplut orașul c-ai sosit azi-noapte, ciripi\nea, apropiindu-se. Te-am așteptat să vii, dar am pierdut\nrăbdarea și iată-mă!",
  "Vorbea tot ungurește și cu atâta plăcere, că buzele-i puțin\ncărnoase tremurau. Apostol era buimăcit auzind-o, se silea\nsă zâmbească și se feri să strângă mâna mică Întinsă spre el.\nPeste o clipă Însă Îi apucă degetele cu o mișcare mașinală și\nrăspunse de asemenea ungurește:\n— O, domnișoară... nici nu mă așteptam să... Iartă-mă,\nsunt zăpăcit!\nPentru că nu i-a sărutat mâna cum obișnuia și i-a zis\n“domnișoară”, Marta avu o șovăire și chiar surâsul i se vest-\neji un moment. Dar Își reveni repede și, Întorcându-se spre\nÎnsoțitorul ei, Îi vorbi cu o veselie mai zgomotoasă, ca și\ncum ar fi vrut să-și risipească umbra de nemulțumire:\n— Uite logodnicul meu, pe care Îl cunoști din câte ți-am\npovestit despre el!... Să știi, adăugă apoi iar către Apostol,\ncă dumnealui mi-a ținut tovărășie toată iarna, altminteri m-\naș fi prăpădit de urât!\nOfițerul de honvezi, fercheș, spilcuit, pudrat, ieși la iveală,\nmai Îndrăzneț. Pe brațul stâng purta pardesiul Martei. Sa-\nlută ceremonios, zângănindu-și pintenii:\n— Locotenent Tohaty...\nUrmă o pauză, fiecare așteptând să Înceapă cellalt vorba.\nTot Marta curmă tăcerea, cu o vioiciune atât de exagerată,\ncă amândoi bărbații plecară ochii:\n— Am fost În piață pentru cumpărături și acolo l-am\nÎntâlnit pe domnul...\nSe Întrerupse, râse cu mici hohote scurte și continuă tot\nrâzând:\n— Atunci ce mi-am zis? Hai să-l iau cu mine, să-l prezint\nlui Apostol, ca nu cumva să fie gelos!... Și uite așa l-am\nluat... De altfel și el e logodnic, așa că...\nIar râse. Acuma Însă cei doi, Încurcați, zâmbiră cu câte o\nușoară plecăciune. Marta, Încurajată, deveni mai sinceră,",
  "aruncă la o parte râsul silit și urmă cu glas moale:\n— N-ai fost deloc sârguincios cu scrisorile... Dar eu nu m-\nam supărat, ci am plâns mult din pricina... din pricina ta,\nmai ales de când am aflat ce-ai suferit... Cinci răni și cinci\nluni de spital, Îngrozitor! Dumnealui m-a asigurat mereu că\no să vii acasă, În concediu de boală, și nu l-am crezut deloc.\nAcuma i-a ieșit dreptatea... Bine că n-am pus rămășag, că\nera cât pe-aci să...\nÎntâlni privirea lui Bologa și nu mai sfârși, cuprinsă de o\nfrică pe care n-o putea birui. Lui Apostol, ascultând-o, Îi tre-\ncea Întruna prin creieri gândul că a vrut să-i ceară iertare. În\ncele din urmă, gândul acesta Îi țâșni În ochi ca o strălucire\nde ură și se statornici Într-o privire dușmănoasă, care frigea.\nCănd tăcu Marta, Își dădu și el seama și se cutremură, parcă\ns-ar fi trezit cu un pumnal În mână, gata să lovească. Se\nrușină și se uită la locotenentul de honvezi, Întrebător. Apoi\nse uită la Marta și surâse, speriat puțin el Însuși de spaima\nei.\n— Șezi, M... m... Uite fotoliul! bolborosi dânsul, ne-\ncutezând a-i zice pe nume și trăgând jilțul mai aproape de\nea.\nAtunci interveni ofițerul cu Întrebări grăbite despre lupta\nÎn care a fost rănit Apostol, despre noutățile frontului, de-\nspre perspectivele păcii... Și Bologa, dobândindu-și\nstăpânirea de sine, Îi răspunse prompt, cu amănunte teh-\nnice, chiar cu oarecare emfază, care-i ședea rău. Marta,\nașezându-se În fotoliu, se liniști curând și se amestecă În\nconvorbirea lor, mai cu glume, mai cu suspine fără rost...\nNici nu mai tăcură deloc, de frică să nu se reÎntoarcă atmos-\nfera de gheață de adineaori. Iar În clipa când totuși se ivi o\npauză, Marta sări din jilț, cu vioiciunea silită de la Început,\ngata de plecare. Toți trei scăpară câte un oftat de ușurare.",
  "— Dar pe la noi când ai de gând să vii, ursuzule? Îi zise\nea, la despărțire, românește, aranjându-și faldurile bluzei\npe piept, ca să nu fie nevoită a se uita În ochii lui. Și tata te\nașteaptă... dacă de mine nu ți-e dor defel! adăugă apoi, după\ndouă secunde, cu ton mai ștrengar.\n— Desigur... trebuie să vin, murmură Bologa, stăpânindu-\nși cu greu o revoltă subită. Dar mai târziu puțin... Nu mă\nvezi În ce hal sunt?\n— Până la noi faci tocmai vreo treizeci de pași, replică\nMarta, veselă de-a binelea și ridicând ochii cu o sfidare\ndrăgălașă. Și-apoi nu ești așa de slab să nu poți ieși În lume...\nTe-ai făcut doar mai rece și mai morocănos, Încolo nu prea\nte-ai schimbat!\nSiguranța ei Îl uimi Într-atâta, că răspunse aproape umilit:\n— M-am sălbăticit...\nMarta Însă pornise prin grădiniță, parcă iarăși s-ar fi spe-\nriat, și Tohaty după ea, ca o umbră credincioasă. În stradă o\nburui curiozitatea și Întoarse capul, să vază ce face Apostol.\nÎl văzu rezemat de stâlpul cerdacului, cu fața cumplit de\nschimbată. Ea totuși zâmbi și-i trimise o sărutare, cu o\ncochetărie inconștientă.\nApostol Bologa cuprinse stâlpul cu amândouă brațele, ca\nși cum ar fi primit un junghi În inimă. Dar Îi urmări din ochi,\nÎi văzu râzând și mai ales pe ea legănându-se din șolduri În\ncadența pașilor. Apoi, când Îi pierdu din vedere, prinse deo-\ndată să hurduce stâlpul cerdacului, din toate puterile, cu o\ndisperare Îngrozitoare, ca un smintit, scrâșnind neÎncetat,\ncâteva minute, fără să-și dea seama:\n— Afară!... Afară!... Afară!...\nPe urmă, tot așa de brusc, se potoli și-i fu rușine că a\nzgâlțâit stâlpul și a bâiguit “afară”, ca un prost. În piept Îi\nmai horcăia ura, dar mintea Începea să cumpănească. Se",
  "lăsă În fotoliu și zise că trebuie să judece bine, fără pripire,\nce s-a Întâmplat, altfel Îl amenință cine știe ce urmări. În\nrealitate ea se mândrește cu vina, pe când el... a vrut să-i\nceară iertare. El a purtat-o În fundul inimii și i s-a Închinat\nca la o icoană, În vreme ce ea Își omora plictiseala cu\nhonvedul.\n— Îngrozitor, Îngrozitor! Îi murmurau buzele singure.\nAcuma era absolut sigur că numai din pricina ei a pornit\nla război, numai ca să-i Împlinească un capriciu și-a pus in-\nima În fața gloanțelor... Pentru un capriciu! Atât de mult a\niubit-o!\nPeste drum crucea din turnul bisericii strălucea cu fulgerări\nde aur. Ochii lui Apostol se Încăpățânau să Înfrunte razele\nce izvorau din trupul crucii, parcă lumina lor orbitoare și\ntriumfătoare ar fi Încercat să-l sfideze sau să-l dojenească\ntocmai În momentele când creierii lui se frământau cu\nnecredința ființei care i-a frânt În două viața. Apoi deodată\nprivirea lui coborÎ de la cruce, jos, În cimitirul de lângă biser-\nică, și descoperi piatra cu inscripția aurită, Însemnând\nmormântul și amintirea tatălui său. I se părea că literele s-\nau cam șters și se gândi să cheme pe pietrarul cel bătrân, să\nreÎnnoiască poleiala. În aceeași clipă Însă Își aduse aminte,\natât de clar ca și cum le-ar fi auzit acuma Întâia oară, cuvin-\ntele pe care i le-a spus tatăl său odinioară, În Năsăud: “Să-ți\nfaci datoria totdeauna și nu uita niciodată că ești român!”\nÎși amintea perfect nu numai glasul, ci și intonația exactă:\n“niciodată” și “român” le-a rostit apăsat, ca o subliniere,\niar În “român” a pus cel puțin trei “r”...\n“Adică ce rost are amintirea aceasta acuma?” se Întrebă\nApostol, luându-și seama și negăsindu-i rostul, nici legătura\ncu ceea ce-l preocupa pe el În momentele acestea.\nMai stătu vreo jumătate de oră În cerdac, fără să găsească",
  "soluția. Intră În odaia sa, abătut, nehotărât, cu gândurile\nÎmprăștiate. Se puse să caute ceva, apoi se repezi la birou,\nscoase tremurând hârtie de scrisori și așternu, foarte grăbit,\ncâteva rânduri către avocatul Domșa, anunțându-l că consid-\neră logodna cu Marta ca o nesocotință copilărească și de aceea\nÎi Înapoiază verigheta.\n“Uite ce simplu și cum nu mi-a venit În minte!” Își zicea\nscriind adresa, mulțumit, parcă ar fi găsit o comoară.\nScotoci prin sertare și În sfârșit dădu peste ce căutase\nadineaori: o cutiuță căptușită cu catifea albastră. Își scoase\nverigheta din deget și o puse În cutiuță, iar cutiuța o Împa-\nchetă frumos și o sigilă cu ceară roșie.\nApoi chemă pe Rodovica și o trimise cu scrisoarea și cu\npachețelul la domnul avocat Domșa, poruncindu-i să i le\ndea chiar domnului În mână.\nApoi ieși iar În cerdac și iar văzu inscripția pe mormânt și\niar Își aminti vorbele tatălui său: “...nu uita niciodată că ești\nromân!”\n8\nDoamna Bologa pregătise o masă Împărătească În cin-\nstea lui Apostol. Pe când se aflau tocmai la friptură, năvăli\nÎn casă avocatul Domșa cu fața roșie și asudată și cu ochii\nrotunzi de o agitație puternică, strigând din antreu:\n— Iartă-mă, dragă doamnă, că viu așa... te rog din su-\nflet...\nSperiată de Înfățișarea lui, doamna Bologa sări de la masă,\nsigură că i s-a Întâmplat o mare nenorocire cu Marta: ori c-a\nfugit cu ungurul, ori ceva mai rău... Dar Domșa urmă grăbit,\naruncându-și pălăria pe un scaun și ștergându-se pe obraji",
  "cu batista:\n— Nu m-aș fi așteptat să-mi facă Apostol una ca asta,\npentru nimica-n lume, doamnă, Îți jur! Atâta Încredere am\navut Într-Însul, În cumințenia și În cinstea lui, că acuma parcă\nmi-a dat cu barosul În frunte, zău așa, dragă doamnă!\nCu cât vorbea, se aprindea și asuda mai tare, fiind cam\ngrăsun de la Dumnezeu. Căuta să se liniștească, Îndulcindu-\nși glasul din ce În ce, dar Îngrijorarea din ochi tot nu izbuti\nsă și-o potolească, mai ales că Apostol rămăsese locului\nnetulburat, continuând a se lupta cu un picior de găină, ca\nși când nu s-ar fi Întâmplat nimic. Doamna Bologa se zăpăci\nde tot auzind că Apostol e pricina supărării avocatului, căci ei\nnu-i spusese Apostol c-ar avea vreo neÎnțelegere cu viitorul\nsău socru. Ce-i drept, Rodovica s-a grăbit să-i șoptească, la\nbucătărie, cum a trimis-o domnișorul la domnul avocat, dar\ndoamna Bologa a crezut că e vorba de vreun “suvenir” din\nrăzboi, pentru Marta. De aceea acum nici nu știa ce să zică și,\ncă să iasă din Încurcătură, pofti pe Domșa să ia loc și să-i facă\ncinstea de a gusta puțină friptură. Invitația ei și răceala lui\nApostol provocă o nouă abureală de sudori pe obrajii avoca-\ntului. Mulțumi doamnei printr-un surâs disperat și se Întoarse\nspre Apostol:\n— Știi bine cât de mult te prețuiesc, dragul meu, zise cu\no ezitare, ca În fața unui necunoscut. Altfel nici n-aș mai fi\nvenit, după scrisoarea ta... În sfârșit, după gestul... care m-a\njignit, Apostole, foarte... foarte rău...\n— Era datoria mea să fac gestul, domnule Domșa,\nrăspunse Apostol, ridicând ochii la el și privindu-l cu o liniște\nneclintită.\n— Dar ce-i, ce s-a Întâmplat? Întrebă atunci d-na Bologa,\nmai venindu-și În fire și adăugând: Ia loc... ia loc, uite colea...\nO, Doamne-Dumnezeule, că m-am și speriat, și nici barem\nnu știu de ce!",
  "— Cum? nu știi nimic, nu ți-a spus Apostol? se miră\nDomșa cu o scăpărare de nădejde În toată Înfățișarea. A, zi,\nnu știi?... Apoi stai, dragă doamnă, să auzi și să te crucești,\nnu alta!\nÎi povesti foarte amănunțit, căci Domșa avea darul de a\nlungi vorba, cum tocmai așteptau pe Apostol, după ce Mar-\nta a avut atenția delicată să vie să-i zică ea bun sosit, fără să\nse uite la etichete și la mofturi, când colo, În locul lui, apare\nRodovica. Ce-o fi, ce n-o fi? În sfârșit, a rupt plicul,\nnerăbdător, a citit și... cât pe-aci să-i vie rău. Marta chiar a\nleșinat, și cu drept cuvânt, căci asemenea palmă poate să\nștirbească reputația unei fete și să-i compromită viitorul.\nCutiuța nici n-au mai desfăcut-o, au uitat-o... Dintru-ntâi\nel a fost decis să ia act pur și simplu, să-i Înapoieze și Marta\ninelul de logodnă și să Încheie pentru toată viața socotelile\ncu Apostol. Pe urmă totuși s-a gândit că băiatul e tânăr, și\ntinerețea-i năbădăioasă: cine știe ce i s-o fi năzărit lui și,\npentru o copilărie, ar fi păcat să se despartă o pereche așa\nde potrivită... A venit deci să afle cauzele “gestului” și să-i\natragă luarea-aminte asupra gravității unei hotărâri\nneÎndreptățite, când e În joc onoarea unei domnișoare...\n— Hotărârea mea e nestrămutată, domnule Domșa, Îi\nrăspunse Apostol cu același calm imperturbabil, după ce, În\nvremea cât vorbise avocatul, mâncase tacticos, ciugulind cu\nmare băgare de seamă toate oscioarele de pe farfurie. Și e\nnestrămutată fiindcă nu mai iubesc pe domnișoara Marta!\n— Cum n-o mai iubești? De ce? Întrebă Domșa, căscând\nmari ochii.\n— De ce! Pentru că n-o iubesc! zise Apostol, ștergându-și\ngura cu șervetul și uitându-se surâzător la doamna Bologa,\ncare ședea năucită pe scaun, parcă nu și-ar fi crezut ure-\nchilor.\n— Asta nu se poate! strigă avocatul. Nu se poate! Asta",
  "nu-i cauză serioasă! Pentru Închipuiri copilărești nu se poate\nzdrobi norocul unei fete!... Spune și d-ta, doamnă, că doar\nești femeie Înțeleaptă și ai văzut multe În lume, spune: se\npoate?\nÎntrebarea găsi pe doamna Bologa nepregătită. În adân-\ncul sufletului era mulțumită că Apostol a ajuns la vorbele\nei. Purtările Martei o indignaseră pe ea, care niciodată n-a\ncunoscut cochetăria.\nNu că ar fi bănuit-o de lucruri prea grele, dar pe nevasta\nfeciorului ei n-o putea vedea decât ca o ființă de jertfă, cum\na fost și dânsa. Să-i mai ardă de petreceri și de nebunii,\ncând logodnicul ei Își riscă viața În fiece minut, În război,\nasta doamna Bologa n-o putea ierta. Nu i-a scris băiatului\ndespre aceasta pe șleau, ca să nu-l mai amărască: se hotărâse\nÎnsă să-i spuie tot când va veni acasă... Totuși, acum Îi era\nmilă de “bietul Domșa, om tare de treabă”, și chiar de Marta\npuțin, gândindu-se la rușinea ei dacă va prinde lumea de veste.\nÎi și zise lui Apostol Îndată să chibzuiască bine ce face, că nu-\ni glumă și nici jucărie o logodnă stricată...\nAproape un ceas hărțuiră amândoi pe Apostol, Încât\nRodovica se arătă de câteva ori prin jurul mesei, cu semne\ndeznădăjduite că i se fac scrum mâncările pe foc. Doamna\nÎnsă se Încălzise la vorbă și nu mai voia să știe de mâncări,\nspre fericirea avocatului, care, devenind mai elocvent, cerea\nmereu lui Apostol Îndeosebi “cauzele și motivele” unei fapte\natât de inexplicabile... Apostol rămase neÎnduplecat, refuză\ndârz alte lămuriri, mulțumindu-se să repete că nu mai iubește\npe Marta. Astfel, În cele din urmă, Domșa, perplex, abătut,\nfu silit să se Întoarcă acasă precum venise, cu mâinile goale,\nfără vreo speranță de Împăcare.\nÎn realitate și Domșa observase și condamnase În sinea\nsa ușurințele Martei, dar niciodată n-a avut puterea să le",
  "reprime sau măcar să le puie frâu. Își iubea odrasla unică\nmai mult ca lumina ochilor, cu o iubire păcătos de\nÎngăduitoare, a cărei țintă era una singură: Marta să se simtă\nfericită... Și tocmai fericirea ei să se zdruncine din temelii?\nSe sfătui acasă cu Marta cum să se apere, căci era evi-\ndent, În câteva zile, tot târgul va ști și va comenta Întâm-\nplarea aceasta extraordinară. Deci important, foarte impor-\ntant este ca vina desfacerii logodnei să cadă asupra lui Apos-\ntol, căruia nu-i putea strica nimic, pe când fata... Din vorbă-\nn vorbă, Marta ajunse la convingerea că toată supărarea lo-\ngodnicului ei s-a iscat, cu siguranță, din pricina conversației\nungurești.\n— Acuma sunt absolut sigură, tăicuțule! strigă ea\ntriumfătoare. Am și observat În privirea lui o Încruntare ciu-\ndată, de m-a și speriat... Dar spune și tu, tăicuțule, se poate\noare să vorbim noi doi o limbă pe care al treilea de față n-o\npricepe? Ar fi fost cuviincios?\n— S-o fi trezit Într-Însul șovinismul tatălui său, că și ăla a\nfost turbat rău, zise Domșa, aprobând. A și stat doi ani În\ntemniță, cu Memorandul...\n— Urât e șovinismul, tată! vorbi Marta după un răstimp.\nNu-i așa?... Omul să-și iubească neamul, firește, Însă nu cu\nură pentru celelalte neamuri, nu-i așa?\nFraza aceasta i se păru avocatului atât de “adâncă”, Încât\nnu-și putu stăpâni admirația și Îmbrățișă furtunos pe Marta,\nstrigând:\n— Ce deșteaptă-i fetița tatei, ia te uită!... Și pe tine să te\npărăsească un...\nVru să zică un “ticălos”, dar nu zise, ca si cum i-ar fi fost\nrușine, sau ar mai fi păstrat În rezervă o spuză de nădejde\ncă Apostol Își va lua seama și toate se vor sfârși bine. Pentru",
  "orice eventualitate, și ca nu cumva să răsufle de aiurea vest-\nea, Domșa povesti după-amiază doctorului, și seara, la\n“cazină”, judecătorului ungur ce-a pățit cu tânărul Bologa,\nÎncheind cu aceeași reflexie:\n— Și ce-ți Închipui, dragul meu, de ce?... N-ai să crezi,\natât e de absurd: pentru că fetița a vorbit ungurește!... Așa-\ni că-i fantastic?... Adică e o crimă atât de grozavă să vorbești\nungurește, mai ales când e și un ungur de față, care nu știe\naltă limbă?... Nu, nu, sunt român și eu, am chiar pretenția\nsă mă cred foarte român, dar asemenea exagerări sunt\nbolnăvicioase, hotărât bolnăvicioase, ca să nu zic periculoa-\nse...\nA doua zi toată Parva știa că Apostol Bologa a stricat\nlogodna cu fata avocatului fiindcă a auzit-o vorbind\nungurește. Și toată lumea compătimea pe “sărmana Mar-\nta”, proorocind că Apostol are să-și frângă gâtul dacă a apu-\ncat-o, În plin război, pe urmele răposatului Bologa. Seara,\nla “cazina” românească, unde se adunau azi toți domnii,\ndeoarece În “cazina” ungurească se instalase popota ofițerilor,\nse vorbi numai despre Apostol, cu aceeași pasiune ca de-\nspre revoluția rusească acum două-trei săptămâni. Când veni,\npe la șapte, avocatul Domșa, altfel nu prea iubit, toți Îl asal-\ntară cu Întrebări, la care el răspunse cu multă modestie și\ntot atâta indulgență pentru tinerețea și ușurința “băiatului”.\nSenzația cea mare fu Însă apariția lui Apostol... Toți se\nașteptau să se petreacă ceva nemaipomenit, poate chiar un\nscandal... Spre regretul general, nu se Întâmplă nimic. Apos-\ntol dădu mâna cel dintâi cu Domșa, care-i zâmbi amical,\napoi cu toții, pe rând, până și cu practicanții de la judecătorie,\nniște băiețandri piperniciți și scutiți definitiv de armată.\nNimeni, firește, nu Îndrăzni să aducă vorba despre buba zilei.",
  "Într-o atmosferă de jenă, Își exprimară părerile asupra mer-\nsului vremii și asupra greutăților de trai, unii stăruind mai\nmult asupra rațiilor de făină și a scumpetei nenorocite care\nucide entuziasmul cetățenilor. Apostol nu zăbovi decât vreo\nzece minute, spunând la plecare că a venit doar să le strângă\nmâinile. După plecarea lui, directorul băncii “Parvana” obs-\nerbă că locotenentul n-avea decorațiile pe piept, iar cont-\nabilul, că n-a suflat nici un cuvânt despre război...\nZilele următoare fierberea În orășel se Înteți, mai cu seamă\ndin pricina unor zvonuri ciudate. Pe de o parte, se spunea\ncă lucrurile se vor Împăca În curând, fiindcă cineva a văzut\npe Apostol, chiar În mijlocul pieții, Întâlnindu-se cu Marta\nși vorbind; pe de altă parte Însă se zicea că afacerea ar putea\nsă ia o Întorsătură neașteptată În urma intervenției notaru-\nlui Pălăgieșu, care ar fi declarat, la “cazină”, În fața câtorva\ndomni, și cu glas semnificativ, precum că el nu va permite\nnimănui, nici tatălui său, să tulbure liniștea cetățenilor.\nÎntr-adevăr, Pălăgieșu, Îngrijorat de vâlva stârnită, se cre-\nzu dator să raporteze solgăbirăului, care de altfel era În curent\nși deopotrivă de alarmat. Se sfătuiră cum să “păstreze or-\ndinea” periclitată. Constatară că afacerea e foarte delicată,\nÎntâi pentru că e vorba de o neÎnțelegere de natură intimă,\nÎn care statul n-are nici o chemare să se amestece, apoi pen-\ntru că În cauză se află un ofițer, asupra căruia autoritatea\ncivilă nu-și poate exercita puterile. Dar În același timp, difer-\nendul provoacă nedumerire În ordinea publică prin cauza\ninițială, anume strecurând În suflete credința condamnabilă\ncă n-ar putea fi român onorabil cel ce Întrebuințează limba\nstatului cu predilecție. Vina e cu atât mai primejdioasă cu\ncât autorul și purtătorul ei este un ostaș care, tocmai dim-\npotrivă, ar avea sfânta obligație de-a ridica moralul cetățenilor,",
  "mai ales azi, când țara luptă pe viață și moarte pentru binele\nși fericirea tuturor. Notarul, Într-un avânt de indignare, ob-\nservă că afacerea aceasta e mai gravă chiar decât predicile\ncare au prilejuit internarea protopopului Groza. Asupra\nmăsurilor de luat li se Împărțiră părerile. Pălăgieșu ar fi dorit\no reclamație la superiorii lui Bologa, cerând, În interesul\nordinii și al liniștii, rechemarea lui pe front. Solgăbirăul s-a\ngândit la aceasta, ba a și vorbit cu comandantul batalionu-\nlui ce se mai afla În Parva. Căpitanul, bețiv și disprețuitor\nfață cu civilii, i-a spus că n-are vreme să se țină de mofturi.\nVasăzică militarii consideră drept mofturi tot ce nu e Înar-\nmat cu pușcă sau cu tunuri! Mai recomandabil ar fi să se\nÎncerce, barem deocamdată, o aplanare pașnică, printr-o\nintervenție amicală.\n— D-ta ești prieten cu locotenentul, zise solgăbirăul. Ați\ncopilărit Împreună... De ce nu cauți să-i vorbești?\n9\nÎn ziua când a rupt logodna cu Marta, Apostol Bologa s-\na simțit foarte fericit. În fericirea lui era și mândria pentru\nfermitatea hotărârii luate, și mulțumirea că a lămurit o\nsituație supărătoare. După plecarea lui Domșa a mai avut o\nexplicaie lungă cu maică-sa care, convinsă de argumentele\navocatului și mai cu seamă gândindu-se la durerea Martei,\nse silea din răsputeri să salveze logodna, Întocmai cum od-\ninioară Încercase s-o Împiedice, și-i părea rău că nu-i acasă\nși bietul protopop să-i dea o mână de ajutor...\nLiniștea lui Apostol Însă nu avu viață lungă. În aceeași\nseară, retrăgându-se Îndată după cină, ca să evite alte discuții\ncu doamna Bologa, fu cuprins de Îndoieli din toate părțile.\nAcuma Își dădu seama că toată ziua gândurile lui cele mai",
  "tainice au alergat mereu departe, ca și cum acolo ar fi căutat\nsprijin. Oare dacă n-ar fi fost Ilona În inima lui, s-ar mai fi\ngrăbit să Înapoieze Martei inelul de logodnă? Nu s-a revoltat\ncă Marta a venit Însoțită de un bărbat străin, ci fiindcă a\nvenit cu un ungur și a vorbit ungurește. Atunci nu din gelo-\nzie n-o mai iubește, ci numai pentru că i-e dragă cealaltă, iar\nrevolta lui Împotriva ungurului și a limbii ungurești a fost o\ncomedie. Ba comedia a Început mai demult... de când nu i-\na părut rău deloc că boala l-a oprit a doua oară să treacă la\nromâni... Mai rău i-a părut când a plecat Încoace, acasă, parcă\naxa vieții lui ar fi rămas acolo, În Lunca... Și chiar viitorul\nnu-l mai interesează decât Întâmplător... Deși peste o lună\nva trebui să se Întoarcă tot pe frontul românesc, nu mai e\nÎngrozit defel, ca și cum i-ar fi indiferent sau... Atunci poate\ncă iubirea e pricina tuturor zbuciumărilor omului și a tutur-\nor fericirilor? Și totuși iubirea femeii nu poate mulțumi su-\nfletul decât uneori și câteva clipe. Odinioară a crezut că Într-\no privire a Martei se ascunde tot cerul și pământul și toate\ntainele universului. De dragul ei ar fi făcut orice prostie,\norice sacrificiu, ar fi murit fericit dacă i-ar fi cerut, precum\ndorința ochilor ei a căzut hotărâtoare În cumpăna Îndoie-\nlilor lui când a fost vorba să plece la război. Iubirea ei trăia\nÎncă În clipa când i s-au sfredelit În inimă privirile spân-\nzuratului, la Zirin, la a cărui moarte contribuise și dânsul cu\nun “da” foarte convins, și totuși n-a fost În stare să-i po-\ntolească zbuciumările, până ce a dobândit o credință nouă...\n“Sufletul are nevoie de o merinde veșnică, Își zise Apos-\ntol, plimbându-se În odaia de culcare, Îmbrăcat, neÎndrăznind\nsă se așeze În pat de frica gândurilor. Dar merindea aceasta\nÎn zadar o cauți pe afară, În lumea simțurilor. Numai inima\npoate s-o găsească, fie În vreo tainiță a ei, fie În vreo lume\nnouă, mai presus de vederea ochilor și de auzul urechilor...”",
  "Îndoielile Îi roaseră creierii toată noaptea. Când stinse lam-\npa, prin perdelele albe tremurau zorile... Se simțea iar vino-\nvat față de Marta și adormi plănuind cum ar putea repara\nnedreptatea ce i-a făcut-o...\nPeste gândurile lui Însă se năpustiră, chiar de a doua zi,\nzvonurile târgușorului. Doamna Bologa Îi servea la fiecare masă\nba că cutare spune cutare, ba că toată lumea Îl condamnă, cu\ndrept cuvânt, fiindcă un bărbat nu trebuie să-și bată joc de o\nbiată fetiță fără minte, ba că locotenentul ungur o să-i ceară\nsocoteală... Apostol asculta liniștit și chiar zâmbind toate\nveștile, arătându-se nepăsător și hotărât. Numai În sufletul\nsău se revolta: cum se amestecă niște străini Într-o afacere\ncare-i privește numai pe ei doi, pe Marta și pe el?\nPeste câteva zile doamna Bologa se așeză la masă cu ochii\nroșii de lacrimi și cu atâta spaimă În priviri, că Apostol se\ntulbură și, presimțind ceva rău, uită s-o Întrebe de ce a plâns,\nÎncât doamna Bologa fu nevoită să-i povestească neÎntrebată\ncum a aflat de la oameni ce primejdie Îl paște, cum toată\nParva spune c-a făcut de rușine pe Marta numai fiindcă a vor-\nbit ungurește și cum Întâmplarea aceasta nu va putea rămâne\nfără urmări grele, Dumnezeu singur știe cât de grele... Numai\nÎnchipuindu-și urmările, doamna Bologa izbucni iarăși Într-\nun hohot de plâns. Ca s-o liniștească, Apostol Îi zise:\n— Adică, mamă, eu n-aș avea dreptul să cer logodnicei\nmele să-mi vorbească românește, crezi d-ta?... Îți faci sânge\nrău de pomană! Pe inima și pe gândurile mele numai eu sunt\nși voi fi stăpân cât voi trăi!\nDoamna Bologa, fără să-și mai șteargă lacrimile, răspunse:\n— Vai, Doamne, cum poți vorbi așa, dragul meu? Apoi\ndoar nu uita că e război și nimeni nu mai e stăpân pe nimic...\nMoartea și groaza stăpânesc azi peste toți oamenii, dragul\nmamei!... Tu ești mai Învățat și trebuie să știi mai bine... Nu-",
  "i vremea acuma să ne arătăm dușmanilor inimile, altfel pățim\nca bietul protopop... Că Pălăgieșu ce așteaptă, decât să facă\nrău și necaz oamenilor... Tu, ca tatăl tău, fie iertat, te uiți\nnumai Înainte, dar În război omul se strecoară cum poate...\nPână va trece primejdia trebuie să urlăm cu lupii, altminteri\nne mănâncă... Așa face toată lumea, așa se cuvine să facem\nși noi, dragul mamei... Să nu te superi că te Învăț și te\nsfătuiesc, că-s mamă și numai inima mea știe cât rabdă de\ngrija ta... Toți domnii spun că nu-i bine ce faci, că ești ofițer\nși s-ar putea să ai mari neplăceri pentru asemenea Îndrăzneli\nnesocotite. Chiar directorul de la “Parvana”, și doar ce român\na fost el totdeauna, mi-a spus pe față să te povățuiesc să te\nastâmperi. Dânsul a fost prieten bun cu bietul tatăl tău, dar\nazi Își vede de banca lui și nu crâcnește, cum nu crâcnesc nici\nceilalți, aici și pretutindeni...\nAscultând pe maică-sa, gândurile lui Apostol răvășeau\nprin colțurile celor zece zile de când e acasă, descoperind\ndeodată lucruri peste care a trecut fără să le ia În seamă. A\nieșit puțin prin târg, un ceas-două pe zi, s-a Întâlnit cu mai\ntoți surtucarii și toți i s-au părut schimbați și speriați, deși\ncu nici unul n-a vorbit decât nimicuri, cum zicea dânsul.\nAcuma Înțelegea și schimbarea, și spaima lor, acuma simțea\ncă toți s-au ferit de el pentru că n-a Îngăduit Martei să\ngrăiască ungurește. Plecă ochii În farfuria goală, ca și cum n-\nar mai fi putut Îndura privirea mamei sale. Din clipa aceasta\nÎnsă toate cuvintele ei i se Încuibară În inimă ca niște spini\nși rămaseră acolo, Încremenite Într-o durere amară. Apoi,\ncând glasul doamnei Bologa tăcu, el șopti atât de domol,\nparcă i-ar fi fost frică să nu trezească pe cineva:\n— Rău Îmi pare, mamă, c-am mai venit acasă...\nPentru doamna Bologa șoapta aceasta a fost ca o lovitură\nde măciucă. Demult, Încă de pe vremea când Apostol, În loc\nsă urmeze cariera preoțească, s-a dus la Budapesta, a bănuit",
  "ea că lumina ochilor ei, toiagul bătrâneților ei n-o mai\niubește cum a iubit-o odinioară. I se părea rece, Închis și\nmai ales o Înfricoșa cu necredința lui... Și iată azi Îi pare rău\ncă a venit acasă, până Într-atâta s-a Înstrăinat de ea!... Se\nporni pe niște bocete așa de sfâșietoare, că Apostol numai\ncu chiu, cu vai reuși s-o ostoiască.\nTotuși, de atunci Apostol Bologa se simți străin În Parva.\nStătea ceasuri Întregi În cerdac, În soare, sorbind albastrul\nvăzduhului, În care Își plimba neÎncetat gândurile. Deseori\nochii lui Încercau să se odihnească contemplând crucea Înflo-\nrită cu raze din turnul bisericii. Dar sufletul lui era Îndată\napucat În cleștele unor remușcări stranii și, dornic numai de\nliniște, fugea spăimântat mai departe... Mai mult zăbovea\nÎmprejurul mormăntului de piatră al tatălui său. Știa\ninscripția pe de rost și totuși, de câte ori o privea, căuta s-o\nsilabisească, pentru că În vremea aceasta Îi venea mereu În\nminte linia dreaptă pe care a urmat-o bătrânul În viață. O\nlinie dreaptă a râvnit și el cu patimă. În zadar. Între inima și\nmintea lui era un zid asupra căruia toate sforțările lui se\nfrângeau neputincioase. Când credea că l-a dărâmat, atunci\nÎi simțea mai dureros ființa, oricât căuta să se Înșele.\nApoi, Într-o după-amiază, tocmai pe când se pregătea să\niasă În cerdac, se pomeni cu notarul Pălăgieșu, cu care se\nÎntâlnise o singură dată, În prima zi, și de-abia schimbase,\nÎn piață, câteva vorbe. Peste prietenia lor dinainte de război\nse Întinsese, pe nesimțite, un văl cenușiu. De altfel, de când\najunsese notar, Pălăgieșu Își luase, Încetul cu Încetul, o pur-\ntare sfidătoare chiar față cu surtucarii mai În vârstă. Fecior\nde țăran din Năsăud, sărac și umilit prin școli, s-a Îndoit și s-\na căciulit până și-a ajuns ținta, devenind mâna dreaptă a\nsolgăbirăului ungur care, la izbucnirea războiului, a inter-\nvenit să rămâie pe loc, deși era voinic, spătos și doar la",
  "mers avea puțin beteșug, călcând prea În afară și aruncând\npicioarele din genunchi În jos, ca un cal Împărătesc la par-\nadă. Fața fălcoasă se mândrea parcă cu mustățile umflate,\npleoștite care-i ascundeau gura foarte largă, cu buzele du-\nble și cu dinții lați, strungărești. Părul lung, negru, veșnic\nnepieptănat, Îi atârna peste fruntea brăzdată adânc, acoper-\nindu-i aproape de tot urechile. În Înfățișarea lui te izbea\nÎndată o Încredere În sine impunătoare.\nDouă săptămâni a amânat Pălăgieșu Întrevederea cu Apos-\ntol. Ar fi fost mai bucuros să-l fi Întâlnit undeva Întâmplător,\nca să se achite de Însărcinarea ce și-o luase față de solgăbirău.\nDeși era cu vreo trei ani mai bătrân, păstrase lui Apostol\nBologa o stimă instinctivă de pe vremea când discutau Împre-\nună probleme filozofice, pe care el, biet practicant de notar,\nnu prea le pricepea și care de aceea Îl impresionau profund.\n— Fiindcă tu nu mai vrei să știi de prieteni, iată că vin\nprietenii la tine! zise Pălăgieșu intrând, cu un zâmbet care-\ni dezveli toți dinții de jos, Împreună cu gingia.\nApostol se uită la el, uimit. Era atât de neașteptată vizita\naceasta, că Își pierdu cumpătul și nici nu-l pofti să șează.\nNotarul Însă Îi apucă voios amândouă mâinile, i le strânse\nputernic și pe urmă luă loc, nepoftit, cu o siguranță de stăpân.\n— Mă rog... cum... ce vânt te aduce pe la noi? bâigui\nApostol, În picioare, privindu-l mereu cu mirare.\n— Ți se pare așa de ciudat că vine să te vază prietenul\ntău din copilărie și de mai târziu? Întrebă Pălăgieșu cu o\nclipire șireată, care lui Apostol Îi scăpără În suflet o scânteiere\nde ură. Ehei, strașnic te-ai schimbat, frate... De acum trei\nani te-ai schimbat de nici nu te mai recunosc!\nSiguranța notarului transformă mirarea lui Apostol Într-\no nerăbdare ascuțită ca briciul.\n— Ce vrei, Alexandre? Spune, aide, ce vrei? zise deodată",
  "cu o sticlire În ochi.\n— Eu, răspunse Pălăgieșu, trecându-și degetele prin păr\nși dezvelindu-și fruntea. Eu ce vreau?... Nimic... adică mai\nnimic!... Întâi să te văd și apoi... să vorbim!... Mă așteptam\nÎnsă, spun drept, la o primire mai...\n— Iartă-mă, Alexandre, te rog! murmură Apostol Îmblân-\nzit brusc. Dacă ai ști câte chinuri Îmi zdrențuiesc sufletul de\ncând am venit acasă...\n— Cine-i de vină, Apostole? Întrebă notarul cu alt glas.\nCrezi că eu nu știu? Eu?... Crezi că se mișcă ceva aici fără\nștirea mea...? Dar tocmai de aceea trebuie să repari, Apos-\ntole! Negreșit trebuie să repari, În interesul tuturor...\nSchimbarea tonului și cuvintele notarului Încurcară iarăși\npe Bologa, Încât se opri la colțul mesei să asculte mai bine.\n— Prin dibăcia mea, prin munca mea am creat aici o at-\nmosferă patriotică absolut necesară În vreme de război, ca\nși de pace, urmă Pălăgieșu privindu-l scrutător, ca și cum ar\nfi vrut să-i zdrobească orice Împotrivire. Acuma căzuși tu ca\nun bolovan Într-o apă liniștită și ai tulburat-o. Ai dat prilej\nde flecăreală, de aprobări și dezaprobări, În sfârșit, tulburare\nși iar tulburare... Un ofițer care vine de pe front nu poate să\naibă atitudinea ta fără a demoraliza pe unii și a ațâța pe\nalții, Îți dai seama, cred, ce Înseamnă asta?... Nu ce spui, ci\ntocmai ce nu spui e... e jignitor și păgubitor!\n— Așa ai glăsuit și când ai trimis În internare pe proto-\npopul Groza? Îl Întrerupse Apostol, vorbind numai din buze,\nfără să miște dinții Încleștați.\n— Pedeapsa crimei n-are nevoie de justificare, căci crima\npoartă În pântecele ei pedeapsa, zise notarul mai aspru. De\naltfel, eu niciodată nu mă justific, pentru că Înainte de a face\nun pas, judec... Eu niciodată, mai ales dacă aș fi ofițer În ar-\nmată, n-aș rupe logodna cu o fată numai fiindcă a vorbit",
  "ungurește, Apostole!\n— Nu? făcu iar Bologa, cu buzele albe și cu ochii aprinși,\nparc-ar fi avut friguri.\n— Nu! reluă Pălăgieșu energic, sculându-se În picioare\nca să-l domine pe deplin. De aceea ești dator să dregi ce-ai\nstricat prin nesocotință! Suntem prieteni și te sfătuiesc\nprietenește să...\nNotarul se dădu În dosul scaunului și se rezemă de\nspetează cu mâna dreaptă. Părul Îi căzuse iar pe frunte și un\nsmoc i se mișca pe sprânceana stângă, gata În fiece clipă să-\ni acopere ochiul. Vorbind, pielea i se Întindea pe fălci, iar\nțepile nerase de două zile se tot culcau și se ridicau... Apos-\ntol Bologa Însă Îi vedea numai gura și mai cu seamă buza de\njos, umflată puțin, Încât de-abia se mai cunoștea că e dublă.\nGlasul notarului suna atât de triumfător și de Încrezut, parcă\nar fi Împărțit când palme, când mustrări, când laude...\nApostol ocoli masa, apropiindu-se de Pălăgieșu, palid la\nfață ca un cadavru, dar cu privirile ca două pumnale. Își\nmușcă buzele, Învinețindu-și-le și murmură foarte Înabușit,\nparcă și-ar fi stăvilit respirația aprinsă:\n— Tu?... Tu?...\nAjunse lângă notar, la doi pași. Apoi, cu o iuțială\nfulgerătoare, Îi repezi un pumn Îngrozitor În gură, șoptind\nca ieșit din minți:\n— Tu?... Tu?... Mișelule!... Mișe...\nNotarul se clătină ca și cum l-ar fi trăsnit din senin. Lov-\nitura a fost atât de neașteptată, că l-a buimăcit cu\ndesăvârșire. Barba i se Însângeră din buza plesnită. O se-\ncundă rămase cu ochii holbați la Apostol și cu gura căscată.\n— Ieși, mișe... ieși! gâfâi Bologa, uitându-se Împrejur\ndupă ceva.\nGlasul Înfundat deșteptă pe Pălăgieșu din aiureală și-l",
  "făcu să Înțeleagă brusc ce caută Apostol. Pe o mescioară zări\nun revolver de care atârna În jos o curelușă galbenă. Se\nÎntoarse repede, deschise ușa și ieși bolborosind În neștire.\n— Bine... Bine... Bine...\nÎn antreu Își luă pălăria din cuier și văzu pe Rodovica,\nsperiată. Din urmă ușa se trânti cu zgomot așa de mare, că\nse cutremurară pereții casei...\n10\nDoamna Bologa, care nu fusese acasă, află de la Rodov-\nica, spre seară, că s-a Întâmplat ceva și că notarul a plecat cu\nbarba plină de sânge. Deși o muncea curiozitatea, nu avu\ncurajul să Întrebe pe Apostol, perpelindu-și Îngrijorările\nnumai cu servitoarea și vărsând Împreună multe lacrimi as-\ncunse, fiind sigură că “buzatul” (așa poreclise lumea demult\npe Pălăgieșu) n-are să se astâmpere până nu-i va face cine\nștie ce rău domnișorului. Apostol se dusese puțin să se miște,\ndar n-a apucat-o spre piață, ci spre capătul târgușorului. Se\nÎntoarse tocmai la vremea cinei, senin, ba găsi de cuviință\nsă și glumească, la masă, cu Rodovica, amintindu-i cum s-\nau bătut odată, În copilărie, ca orbeții, pe malul Someșului.\nSlujnica se zăpăci, râse, vru să umble mai sprintenă și scăpă\njos farfuriile murdare, lângă doamna Bologa, făcându-le\nțăndări. Ca să nu strice cheful domnișorului, stăpâna Își\nreținu dojenile aspre ce-i stăteau pe limbă pentru Rodovica,\nsperând În taină că Apostol Îi va povesti din fir În păr ce-a\npățit cu notarul. Apostol fu grăbit tot timpul, tăifăsui cu ea\npână târziu, dar numai despre Întâmplări din trecut, stăruind\nmai cu seamă asupra vedeniei lui În biserică, odinioară, Întru\nbucuria mamei, care Îndată Îi Împrospătă toate amănuntele",
  "acelei “minuni cerești”, găsind și prilejul să observe, În\ntreacăt, că “o, Doamne, cu cât Învață oamenii mai mult, cu\natâta se depărtează de Dumnezeu...” Apostol nu Întârzie să\nrăspundă cu ton de glumă:\n— Dar și Dumnezeu se Învechește, maică dragă, ca toate\nÎn lumea asta!\nCuvintele acestea spăimântară atât de mult pe doamna\nBologa, că se Închină de trei ori și de-abia pe urmă zise cu\nglas grav, În care se zvârcolea evlavia rănită:\n— Dumnezeu e veșnic nou În sufletul bietului om, dra-\ngul mamei... Numai când ai pierdut credința cea adevărată\npoți vorbi așa despre cele sfinte... Dar deodată cu Dumnezeu\nse pierde și liniștea sufletului, și sufletul pe urmă se\nchinuiește și se zdrobește fără reazem În vâltorile vieții și\nbâjbâie În beznă, Întocmai ca un copilaș care ar porni singur\nÎn lumea largă, În miez de noapte...\nApostol Își dăduse seama, În chiar clipa când rostise glu-\nma, că va jigni inima mamei și Îi păru rău, dar nu se mai\nputuse opri. Răspunsul ei Îi răsună ca un glas Înăbușit din\nÎnsuși sufletul lui, Îngrozindu-l. Îi apucă repede măna, pes-\nte masă, și i-o mângâie și i-o sărută, murmurând rușinat:\n“Iartă-mă”... Doamna Bologa, surprinsă de pocăința lui, fu\ncuprinsă și ea de rușine, Îngână câteva vorbe neÎnțelese,\npână ce-și veni În fire, și apoi continuă povestirea din copilăria\nlui Apostol, fără a mai nimeri tonul de adineaori și ocolind\nprivirile lui Întrebătoare, care o tulburau cumplit și parcă o\nmustrau. În sfârșit se Întrerupse În mijlocul unei fraze și zise\nbrusc, foarte blând și cu ochii muiați Într-un zâmbet ciudat:\n— De aceea te chinuiești și te topești, dargul mamei...\nnumai de aceea...\nEl, ca și cum ar fi așteptat și ar fi priceput mai dinainte",
  "cuvintele ei, răspunse cu mare ușurare În glas și de aseme-\nnea zâmbind:\n— Când mă gândesc ce am suferit și am pătimit În viața\nmea, deși scurtă, mi se pare că am trăit destul și că mâine aș\nputea muri fără nici o părere de rău! Unii oameni trăiesc\nzeci și zeci de ani și totuși, când Închid ochii, nu pot spune\ncă au trăit aievea, căci au fost simpli trecători prin viață sau\nspectatori străini de Înțelesul lumii. În schimb pe alții soar-\nta Îi Împinge În vârtejurile cele mai crunte și-i silește să Îndure\ntoate torturile vieții, toate, și niciodată să nu găsească aici\nodihna adevărată, liniștea trainică...\nUrmară trei zile ploioase, urâte, cernând tristețe În lume.\nDe dimineață până seara, Apostol ședea În cerdac, Înconju-\nrat de cărțile lui vechi, În care odinioară Își pusese toate\nsperanțele și care, de câte ori a avut nevoie În viață de spr-\nijin, l-au părăsit ca niște prieteni neputincioși și fricoși. Se\nplimba grăbit prin sistemele falnice de Înțelepciune, bătea\nla toate porțile, din ce În ce mai Înfricoșat, dar Îndată ce se\noprea și ridica ochii spre strada biciuită de ploaie și mânjită\nde noroi, spre câmpurile și dealurile Înverzite și spălate,\nspre văzduhul cutreierat de nouri bulbucați, simțea deodată\ncum În sufletul lui se prăbușeau toate clădirile monumen-\ntale, cu zgomot babilonic de cuvinte stoarse de adevăratul\nÎnțeles, nelăsând În urma lor nici măcar ruine, ci numai un\ngol sterp, cenușiu și nesfârșit de necăcios. Și atunci avea\nimpresia clară și sugrumătoare că Îi fuge pământul de sub\npicioare și că rămâne plutind În neant, agățându-se cu dis-\nperare de crucea din turnul bisericii.\nDeseori, cu cartea pe genunchi, gândurile i se Întorceau În\nurmă, scrutând momentele trăite, scormonind cauzele...\nAtunci toate faptele, gesturile și dorințele lui Îi apăreau",
  "meschine, egoiste, chiar ridicole. Cum l-au indignat, În spi-\ntal și după aceea, vorbele și Întâmplările care nu se pot-\nriveau cu așteptările lui! Cum a Împărțit lumea Întreagă În\ndouă felii, una de iubire și alta de ură!... Acuma Își dă sea-\nma că iubirea adevărată, adâncă, mântuitoare n-a cunoscut-\no, ci numai ura, sub diverse forme... I s-a părut că-i sunt\ndragi toți cei de un neam cu dânsul și, Îndată ce n-a găsit În\ninimile lor ura lui, dragostea s-a Împrăștiat ca pulberea În\nadierea vântului... Iubirea adevărată nu moare niciodată În\nsufletul omului, ba Îl Însoțește și dincolo, până În sânul\nnemărginirii... Dar iubirea nu poate prinde rădăcină În ini-\nma mânjită de ură, și În el ura trăia mereu, ca un cui ruginit,\nuitat În carne vie...\nPloaia răpăia pe acoperișul cerdacului, aspru, poruncitor,\nca niște ciocănituri grăbite la o poartă zăvorâtă. Ascultând\npierdut, Apostol Bologa se pomeni deodată cu o Întrebare\nÎnfricoșătoare, pe care știa deslușit că a purtat-o În suflet\ntoată viața, fără să o privească vreodată drept În față, ca și\ncum i-ar fi fost rușine și groază de ea. Straniu era Însă că\nÎntrebarea cuprindea și răspunsul pe care Apostol Îl dorea\ncu patimă și de care totuși se ferea, ca un copil Încăpățânat\ncare a săvârșit greșeli peste greșeli și nu mai Îndrăznește să\napară În ochii părinților, poate tocmai fiindcă e sigur de ier-\ntarea greșelilor. Vru să se ferească și acuma, Închise ple-\noapele, dar atunci Întrebarea Îi aprinse În suflet o flacără\nalbă, În jurul căreia se Înșiruiră toate gândurile vieții lui, de\nla crâmpeiele cele mai infime ce i-au murit În creieri Înainte\nde a se limpezi, până la cugetările grele, ordonate, mândre,\npe care el le alesese cu Încredere drept călăuze de viață, și\ntoate deopotrivă de palide și de supuse, ca niște robi Împreju-\nrul stăpânului atotputernic...",
  "Simțăminte stranii, nelămurite, se trezeau și se topeau\nÎn inima lui, Învăluindu-i toată ființa Într-o mulțumire caldă...\nÎn mintea lui Încercă să mai ridice capul un gând, să-i ream-\nintească cuiul ruginit de ură, dar flacăra misterioasă nu-i\ndădu răgaz să se nască...\nApoi i se păru că răpăiala picurilor de ploaie se\nmulcomește, treptat, prefăcându-se Într-un zgomot dulce,\nfâșâitor, ca zborul porumbeilor, din ce În ce mai dulce, stre-\ncurându-i În inimă o vrajă dureros de alinătoare. Apoi deo-\ndată Începu să se clatine și să se Înalțe, purtat parcă pe aripi\nde cântece. Ochii lui priveau fără mirare, deși cerdacul\ndispăruse, și câmpurile de asemenea, și tot pământul, și\nnumai crucea din vârful bisericii lucea foarte blând și aproape,\nÎncât, dacă ar fi Întins mâna, ar fi atins-o. În același timp\nflacăra ardea mai albă În sufletul lui, ca un rug luminos,\ncare-i mistuia trecutul și-i zămislea viitorul... Liniștea și miste-\nrele cerului și ale pământului se Întâlneau și fâlfâiau În inimă\nlui, și-i picurau roua bucuriei eterne, În care străluceau mil-\niardele de lumi văzute și nevăzute. Își simțea sufletul legat\nprin mii de firișoare cu nemărginirea, palpitând fermecat În\nritmul imensei taine unice ca Într-o mare de lumină. Apoi o\nfericire fierbinte Îi umplu ființa Întreagă, mai puternică decât\nbucuria vieții și mai dureroasă decât suferința morții. Și Își\ndădea seama că o clipă din fericirea aceasta e merindea tu-\nturor veșniciilor...\nApostol Bologa tresări, ca și când s-ar fi trezit dintr-un\nfarmec. Ochii Însă Îi erau deschiși și mari și umezi, iar pe\nbuzele scăldate În zâmbet simțea neÎncetat sărutarea fericirii.\nCartea Îi alunecase de pe genunchi și zăcea la picioarele lui\nca o zdreanță fără preț. Ploaia drămăluia mereu țiglele cer-\ndacului cu sunete moi, apătoase. Sus, În spatele crucii",
  "pălmuite de stropi năvalnici, Între nourii suri, râdea o geană\nalbastră-luminoasă, vestitoare de soare nou.\nApostol rămase un răstimp cu privirile obosite. Frânturi\nde gânduri Îi răsăreau În creieri și se stingeau repede,\nnetrebuincioase. Pieptul Îi era greu de un simțământ nou și\nde o năzuință nelămurită și totuși poruncitoare... Îl Însuflețea\no poftă mare să Îmbrățișeze lumea Întreagă, să plângă de\nbucurie și să Împartă lacrimile cu toți oamenii. Se sculă În\npicioare și Întinse brațele, și deodată lacrimi Îmbelșugate i\nse vărsară pe obrajii uscați, În vreme ce ochii și buzele lui\nsurâdeau de bucurie. Inima Îi tremura blând, Împovărată de\niubire și setoasă de a iubi. Și pe fiece clipă simțea tot mai\ndeslușit rădăcinile flacării albe În sufletul său, pătrunzându-\ni toate fibrele, topindu-se cu izvorul vieții și stăpânindu-i\nființa pentru toată viața și În vecii vecilor...\nApoi toate simțămintele, cele tulburi, ca și cele clare, se\nadunară Într-un mănunchi solid, puternic, și Îndată Îi apăru\nÎn creieri un gând viu ca un trăsnet:\n“Sufletul meu a regăsit pe Dumnezeu!”\nO dâră de raze albe scânteia pe crucea udată de furtună.\nFlacăra din sufletul lui Apostol se unea cu razele scântei-\netoare, cu zgomotul ploii, cu verdeața câmpurilor, cu albas-\ntrul care părea un ochi al infinitului, cu infinitul Însuși, Într-\no armonie fierbinte. Simțea În sufletul său pe Dumnezeu,\nprecum sufletul său se simțea În Dumnezeu...\n11\nPloaia Încetă În amurg, văzduhul Înghiți nourii și noap-\ntea toate stelele se aprinseră pe cer ca În ajunul unei sărbători\nmari. A doua zi orășelul se trezi Înveșmântat numai În flori",
  "albe și trandafirii, care Îmbălsămau Întreg pământul...\nApostol, ieșind În cerdac și văzând atâta bogăție de\nfrumusețe, tresăltă ca În fața unei minuni. Nu mai avea stare\nși se mira cum a putut atâta vreme să mocnească pe jilțul\ndin cerdac În loc să alerge În lume, printre oameni sau În\nmijlocul firii, bucurându-se de fiece clipă a vieții. Acuma era\ndornic să-și poarte, În văzul tuturor, fericirea, să vestească\numil că a găsit taina cea mare, să-și Împartă iubirea cu alții,\ncăci toți oamenii au nevoie de iubire și sunt vrednici de ea.\nApoi azi nu-i mai era frică de nimica În lume, nici de\nsingurătate și nici de mulțumire, doar pretutindeni sufletul\nlui găsea pe Dumnezeu viu, În toate minunile și În toate măr-\nunțișurile vieții. Poftea mereu din adâncimile inimii să se\numilească și să ceară iertare oricui a greșit vreodată cu gân-\ndul ori cu fapta.\nÎn fiece minut descoperea prilejuri noi de bucurie și iubi-\nre, ca un copilaș, În fața căruia lumea și viața de-abia Încep\na-și dezvălui tainele. Stătea de vorbă mai ales cu țăranii,\naflând În inima sa vorbe de mângâiere prin care să le câștige\nÎncrederea și să le dăruiască În schimb iubire.\nPeste vreo patru zile doamna Bologa, indignată, Îi aduse\nvestea că blestematul de Pălăgieșu l-a făcut “tâlhar” și\n“trădător” În fața tuturor domnilor, seara, la “cazină”, ba s-\na lăudat că are să-l Învețe minte și omenie, de să-l pomene-\nască cât va trăi. Apostol, fără să spună un cuvânt, Își luă\nchipiul și porni grăbit spre piață, lăsând pe maică-sa\nÎngrozită, “că acuma de bună seamă o să omoare pe afu-\nrisitul de buzat”, regretând că i-a mai spus ce-a auzit chiar\nde la biata Marta. Doamna Bologa petrecu un ceas\nspăimântător, frângându-și mâinile, plângând și mai dojen-\nind pe Rodovica asta, care “s-a obrăznicit și s-a lenevit de",
  "tot, că nu-i chip să mai trăiești cu ea...” Pe urmă Apostol\nsosi, senin și mulțumit.\n— Ce-ai făcut, dragul mamei? Îl Întrebă doamna Bologa\ntremurând.\n— I-am cerut iertare, mamă... răspunse Apostol cu bucu-\nrie În glas și cu o flacără de fericire În ochi.\nTrei zile Înainte de Împlinirea lunii, locotenentul Apos-\ntol Bologa primi ordin telefonic să se prezinte imediat la\nserviciu.\n— Se vede că se Îngroașă lucrurile de au Început să sus-\npende concediile, zise Apostol, liniștit și Încrezător, către\nmaică-sa, comunicându-i știrea.\n— Ba mare minune dacă aici n-o fi mâna “buzatului”!\nstrigă doamna Bologa revoltată, mai ales gândindu-se că\nApostol s-a și umilit Înaintea blestematului.\nDe mult simțea Apostol că mai are o datorie de Împlinit,\ndar mereu i-a lipsit curajul. Acuma Își dădu seama că a tre-\ncut vremea șovăirii. După-amiază bătu la poarta avocatului\nDomșa, găsi pe Marta acasă, Îi sărută mâna, o privi În adân-\ncul ochilor și o rugă să-l ierte cu atâta patimă, că fata se\nzăpăci, zâmbi rușinată, apoi izbucni În lacrimi, murmurând\ncă numai ea a fost vinovată...\nDoamna Bologa Îl petrecu la gară, pe jos, În zori, căci\ntrenul pleca foarte de dimineață. Petre, cu povara În spinare,\ngâfâia mai tare ca odinioară... Apostol era aproape vesel.\nVorbea cu maică-sa, plin de duioșie, și-i zicea mereu:\n— Pretutindeni sunt oameni dornici de iubire, mamă, și\npretutindeni te Însoțește Dumnezeu!... Acuma știu, mamă,\nși acuma mi-e croită cărarea vieții, dreaptă și luminoasă...\nCând șuieră sirena, doamna Bologa, lângă scara vagonu-\nlui, Îi șopti cu grijă:\n— Ia seama, dragul mamei, că mâine intrăm În Săptămâna",
  "patimilor... Du-te și la biserică, du-te și nu uita pe Dumnezeu!\nApostol zâmbi blând și-i răspunse cu o privire fierbinte de\ncredință. Trenul porni Încet. Doamna Bologa rămase pe peron,\nsorbind privirea lui Încrezătoare, ca o mângâiere cerească. Apoi\ncoroana În floare a unui măr o Învălui ca Într-o haină de mireasă.\nÎn clipa aceea prin inima lui Apostol trecu o undă de amărăciune,\nca o presimțire neagră În mijlocul unei mari veselii...",
  "CUPRINS\nCARTEA A TREIA\n1\nCând văzu cea dintâi casă din Lunca, după o cotitură de\ndeal, Apostol Bologa tresări iarăși, parcă fără veste i s-ar fi\nmohorât sufletul. Dar Împunsătura de ac se stinse ca o\nscânteie, lăsându-i În inimă un nou belșug de bucurie. Scoa-\nse capul pe fereastra compartimentului, grăbit, având\nsiguranța că Îl așteaptă cineva. Din depărtare descoperi\ncireșul bătrân care, În cinstea sosirii lui, se Împodobise cu o\nminunată cunună de flori albe În locul coroanei de muguri\nplăpânzi de acum o lună...\nÎn gară pâlcuri de soldați se năpustiră asupra trenului ce\npufăia și se smucea cu Înverșunare Înainte de a se opri. Ochii\nlui Apostol Însă alergau nerăbdători printre oameni, mereu\nde ici-colo, cercetând aproape cu frică până ce, cu o lucire de\nfericire nestăpânită, se poticniră. Pe peron, În același loc unde\nrămăsese, ca și cum vreme de patru săptămâni nici nu s-ar fi\nclintit de acolo, stătea Ilona, scormonind, cu priviri din ce\nun ce mai Îngrijorate, prin toate vagoanele, pe rând, Încât\nfața ei, În Încordarea așteptării, părea mai aspră și slăbită.\nApoi deodată, zărind pe Bologa, i se aprinse În ochi o flacără\nsălbatică, și buzele Îi Încremeniră Într-un surâs speriat...\nApostol Bologa sări jos, mișcat și zăpăcit, neștiind ce să",
  "facă. În inimă Îi ardea pornirea de-a se repezi la Ilona și de-\na o strânge În brațe În fața lumii Întregi. Dar o nătângie\nstăpânitoare Îl ținu lângă vagon, să aștepte pe Petre cu baga-\njele.\n— Hai, băiete, hai mai repede! murmură el către\nordonanța care se lupta pe scara vagonului cu soldații grăbiți\nsă se urce.\nCu coada ochiului se uita numai la fata groparului, gândin-\ndu-se cu teamă ce nenorocire ar fi dacă ar pleca tocmai acu-\nma, Înainte să-i audă el glasul. Totuși, când ajunse În fața ei,\nse opri mirat, prefăcându-se că de-abia acuma a văzut-o, și-\ni zise cam rece:\n— Ce cauți aici, Ilona?\nFata se făcu de asemenea a nu-l fi zărit și răspunse cu\nuimire:\n— Uite, uite, domnul locotenent!... Ai și venit?... Tata zi-\ncea că mai ai vreo trei zile... De altfel, pe dumnealui Îl așteptam,\ncă s-a dus la oraș după niște... Dar poate c-o să sosească cu\ncellalt tren...\nÎși sorbiră o clipă privirile cu atâta Înfrigurare, parcă Între\nochii lor s-ar fi Întins un fir de mătase roșie. Apostol Îi dădu\nmâna și văzu că Ilona coboară pleoapele și că buzele zâmb-\nitoare Îi tremură; mâna era Însă rece.\nApoi Bologa trecu Înainte, repede, să nu facă vreo pros-\ntie dacă nu se va grăbi. În ulicioara gării, Întoarse capul.\nFata se ciorovăia cu ordonanța, cerându-i să ducă și ea un\ngeamantan, iar Petre refuza cu mândrie, explicându-i că n-\nare nevoie de ajutorul nimănui și că de altminteri bagajele\nsunt mai ușoare fiindcă domnul locotenent a lăsat acasă\nmulte mărunțișuri nefolositoare la război. Apostol nu se putu\nstăpâni să nu se amestece:",
  "— Lasă, Ilona... De ce să te ostenești tu? Poate duce sol-\ndatul și mai greu...\nFata groparului zâmbi mulțumită, parcă numai atâta ar fi\nașteptat, și pe urmă, În vreme ce Bologa Își continua drumul,\nÎncepu să descoase pe Petre, pe ungurește, cum au petrecut\nacasă, deși Petre nu-i prea Înțelegea Întrebările. Apostol cu\nvreo câțiva pași Înaintea lor, auzea bine Întrebările ei, știa\ncă ea de la el ar dori răspunsurile, și inima Îl durea de bucu-\nrie.\nPână acasă, din toate grădinile le râdeau pomii Înfloriți,\niar pe marginile ulițelor li se scuturau În cale numai petale\nușoare, ca la nunțile din povești. În odaia lui, Apostol găsi\natâta miros de floare, că se tulbură, suspină și se uită\nrecunoscător la Ilona care, deodată, Încurcată, Îi zise, ca și\ncum ar fi răspuns la o Întrebare:\n— De când ai plecat d-ta, m-am culcat eu aici, c-a vrut să\nse culce ofițerul care a venit În locul d-tale, dar și tata a zis\ncă mai bine să mă culc eu, că d-ta tot trebuie să te Întorci și\nde ce să o ia un străin și s-o strice, când d-ta azi-mâine...\nSe opri, roșie foc, parcă i-ar fi spus o taină grozavă. Bologa\navu aceeași impresie, vru să-i mulțumească, dar simți că, de\nva rosti o singură vorbă, nu-și va mai putea stăpâni lacrim-\nile de bucurie și se va face de râsul soldatului, care se apu-\ncase să-i descarce bagajele și să așeze toate cum au fost\nacum o lună... Atunci, ca o salvare, Îi veni În minte serviciul\nși trecu grabnic În cancelarie. Cei doi gradați se sculară În\npicioare, iar el, ca să-și mai reverse generozitatea ce-i um-\nplea sufletul, le strânse mâna zâmbind și Întrebându-i cum\nmerge slujba și ce s-a Întâmplat mai de seamă În lipsa lui.\nSergentul dădu să-i explice ceva, dar Apostol, aruncându-și\nochii prin niște hârtii indiferente, nu-l ascultă deloc, fiindcă\ntoate gândurile Îi fugeau Înapoi, În odaia unde rămăsese",
  "Ilona și de unde Petre nu se mai urnea, ca și cum anume n-\nar fi vrut să-i lase singuri. Apoi, Înainte ca sergentul să\nsfârșească lămuririle, se Întoarse dincolo și, fără să se uite la\nIlona, zise nerăbdător către ordonanța zeloasă:\n— Bine, Petre... ajunge... Lasă că mai faci și altă dată...\nAcuma... ajunge...\n— Apoi am și isprăvit, don' locotenent, răspunse Petre,\nușurat, ieșind Îndată, să-și potrivească și culcușul lui din\ntindă.\nCând se pomeni singur cu fata, Bologa roși mai rău ca\nadineaori Ilona. Își zicea că atât Petre cât și fata au Înțeles\ngândurile lui și-i era rușine, parc-ar fi plănuit o crimă. În\nacelași timp Însă simțea o trebuință arzătoare să-i spuie că i-\ne dragă și tot atunci Își dădea seama că ar fi ridicol să facă\ndeclarații de amor unei țărăncuțe care nici nu l-ar Înțelege, ba\npoate ar și râde de dânsul. Ilona părea și mai tulburată. De\nunde cât a fost și Petre aici, s-a mai mișcat și ea, așezând câte\nceva, acuma stătea lângă pat, neștiind ce să facă cu mâinile,\nuitându-se la Apostol cu o curiozitate Înfricoșată și mai ales\nașteptând din clipă În clipă să se Întâmple o minune.\nÎn sfârșit, după o tăcere apăsătoare, Apostol Bologa se\nașeză pe laviță, Între ferestrele dinspre uliță, și vorbi deo-\ndată cu glas rece și străin, cum ar fi vorbit cu un soldat oare-\ncare:\n— Dar tatăl tău ce-a mai dres de când am plecat?\nIlona se repezi asupra Întrebării parc-ar fi fost chiar minu-\nnea așteptată și răspunse cu o mândrie grăbită și aproape\njignitoare:\n— Tata ce-a făcut, zici?... Apoi, munca și necazurile, ce\ncrezi că-i nimic? Că doar avem și noi niște pământuri, ca\noamenii de treabă, și trebuie să muncim cum putem dacă\nvrem să trăim... Numai Dumnezeu știe...",
  "Apostol o privea și o asculta cu mare luare-aminte și totuși\nnu pricepea nimic. Glasul ei Însă, cu undulările aspre ca un\ncântec sălbatic, i se prelingea În suflet prin toți porii, Îi alina\ntoți nervii. Și În aceeași vreme ochii lui se odihneau pe bu-\nzele ei, puțin cărnoase, roșii-Închise și umede, care se mișcau\nconvulsiv, Îndârjite și cu un fel de imputare tainică.\nCând tăcu Ilona, Bologa se zgudui, ca și cum i s-ar fi rupt\nceva În inimă. Îi Întâlni ochii și zări acolo Înfricoșarea ce se\nÎncuibase brusc și În sufletul lui. Apoi În tăcerea dintre ei\ncăzu, ca o izbăvire, un strigăt gros din ogradă și deodată se\nÎnviorară amândoi, iar fata, cu glas mai dulce și cu ochii\nrâzători, Întrebă:\n— Dar d-ta ce-ai mai făcut pe-acasă, bine?... E frumos pe\nla d-voastră?\n— Ca și pe aici, Ilona... doar că la noi e mai departe\nrăzboiul... puțin mai departe...\n— De noi știu că nu ți-a fost dor, vezi bine... Cum să-ți fie\ndor, că acasă omul... urmă Ilona ascunzându-și Într-un zâm-\nbet Întrebarea...\n— Mi-a fost dor de tine, Ilona, zise Apostol, de aseme-\nnea zâmbind, dar cu o voce mai groasă ca de obicei, care se\nsilea să coboare În inima ei.\nOchii fetei pâlpâiau cu luciri nervoase, În vreme ce bu-\nzele răspunseră cu grabă:\n— Vai, Doamne, am avut o presimțire grozavă că ai să te\nÎntorci Înainte de-a se Împlini vremea și de trei zile am\nașteptat toate trenurile, nu știu de ce... toate, toate trenurile,\ntoată ziua...\nPe fereastra dinspre grădină bătea soarele din asfințit. O\nfâșie de aur tremura pieziș, peste masă, pe podeaua gălbuie,\npână aproape de ușă, despărțind pe Ilona de Apostol ca o\npunte fermecată. Fericirea tresălta În inima lui ca niște jung-",
  "hiuri dureroase și prin creieri i se Învârtea În cerc același\ngând: dacă Ilona și-ar da seama ce vorbește, i-ar fi rușine și\nl-ar părăsi. Se sculă brusc În picioare, vrând să o roage să nu\nplece, deși fata vorbea mereu, cu aceleași străfulgerări ciu-\ndate În ochi. Balta de lumină dintre ei râdea și-și oglindea\nrâsul parcă numai În obrajii Ilonei. Atunci Apostol uită de\nce s-a ridicat și se gândi cum să treacă el prin pata de soare\nfără s-o tulbure. Și, tot gândindu-se, se pomeni c-a și pășit\nÎn șuvoiul razelor poleite și se opri buimăcit, fiindcă și fata\nse apropiase, ca și cum ar fi ademenit-o cine știe ce putere\ntainică. Buzele ei se mai mișcau, dar el nici glasul nu i-l mai\nauzea. Șopti răgușit:\n— Mulțumesc... Ilona... pentru că...\nO privea și se vedea În ochii ei ca Într-o oglindă. Ridică\nbrațul puțin, parc-ar fi dorit să-i strângă mâna, și deodată Îi\ncuprinse mijlocul. Fata se lăsă moale În Îmbrățișarea lui, cu\no rămășiță de protestare supusă:\n— Vai de mine... că și d-ta, zău așa...\nÎmpreunându-se, buzele lor fierbinți se crâmpoțiră, cu o\npatimă furioasă, câteva clipe. Apoi Ilona Își veni În fire, se\nsmulse ca o șopârlă, Își potrivi năframa pe cap dintr-o sin-\ngură mișcare și pieri pe ușă afară...\nÎn același moment vraja din odaie se stinse ca un vis.\nApostol se uită Împrejur cu frică și i se păru că s-a trezit Într-\no casă străină. Pânza de soare rămăsese pe loc, dar avea o\nmelancolie de amurg În sclipirile-i tremurate. Pe urmă toată\nodaia se umpluse parcă numai cu gândurile lui, ca un stol de\npăsărele scăpate dintr-o colivie.\n“Ce Înseamnă romantismele astea caraghioase de licean\namorezat? Își zise cu o revoltă pe care o simțea el Însuși\nfalsă și care totuși credea că o să-i mulcomească părerea de\nrău ce i se grămădea În inimă. Atâtea mofturi, atâta zbuciu-\nmare pentru...”",
  "În vremea aceasta Însă, În altă parte a creierului Îi fierbea\nÎntrebarea tot mai ațâțătoare: “Unde s-a dus Ilona?”\nÎși alunecă mâinile prin părul castaniu, ca și cum ar fi\nÎncercat să-și ostoiască gândurile. Apoi se apropie de fere-\nastra stângă, să-și mai răcorească sufletul privind afară.\nOgrada era Îngrădită cu uluci, și peste drum, Într-o grădină,\nalbeau pomii Înfloriți, Înviorând Înserarea. Ici-colo coperișuri\nde case, dranițe mucezite Însemnau pete negre la poalele\ncoastelor de brazi, tivite pe jos cu livezi grase. Lângă poartă,\nrăzimat de uluci, stătea un infanterist foarte murdar și\nzdrențuros, cu casca pe ceafă, cu o mutră păroasă de\nmaimuță, vorbind cu cineva din tindă, vesel și mulțumit și\narătându-și mereu dinții albi, lucitori. Privirea lui Apostol vru\nsă-l ignoreze, dar inima lui Întrebă: “Cu cine vorbește infan-\nteristul?” Era sigur că tăifăsuiește cu Ilona, și fața i se strâmbă\nde mânie, aproape fără să-și dea seama. Soldatul Îl zări În\nfereastră și deodată i se stinse râsul, și dinții cei albi se as-\ncunseră Într-o seriozitate puțin speriată; luă poziție, Își\nÎndreptă casca, salută grav și pe urmă, fără grabă, uitându-\nse pe furiș spre geamul primejdios, se târÎ mai departe În\nogradă, până ce dispăru din ochii locotenentului.\n“Adică ce-mi pasă mie cu cine a vorbit bădăranul, chiar\ndacă a vorbit cu ea? răspunse Bologa Întrebării care-i tot\nsfărâia În minte. Am să ajung de râsul lumii cu asemenea...”\n— adăugă apoi nervos, așezându-se iarăși pe laviță, unde\nstătuse adineaori când fusese și Ilona În odaie.\nCăuta să se gândească la altceva, dar simți că nu e În\nstare, iar din fundul inimii auzi un glas limpede: “Ilona mi-\ne dragă...” Apoi nu se mai Împotrivi glasului și sufletul i se\nÎnsenină și i se umplu de o nouă bucurie mare, ademeni-\ntoare, În care Ilona Întruchipa toată lumea. Și el se lăsă În\nbrațele acestei bucurii cu sfială și uitare de sine, ca o fecio-",
  "ară În brațele primului iubit. Avea impresia că inima i se\ntopește Încet-Încet, răspândind În jurul lui fiori de dragoste.\nAmurgul cenușiu ploua pe geamuri, printre mușcatele som-\nnoroase, Învăluindu-l Într-o rețea de fericire...\nÎntr-un târziu se smulse din ispita visărilor, Își puse chip-\niul și ieși. În ușa tinzii, infanteristul murdar stătea mereu de\nvorbă cu un artilerist În capul gol, iar Bologa, văzându-i, se\nbucură. În tindă se mai gândi la Ilona, dar nu se opri și nici\nn-o căută din ochi. În ogradă de asemenea se gândi la ea și\ntotuși nu Întoarse capul. Răcoarea amurgului parcă-l dezmet-\nicea dintr-o beție.\nAjunse În uliță și nu coti spre mijlocul satului, ci tocmai\ndimpotrivă, ca și când ar fi avut să fugă de o primejdie. Merse\nvreo cinci minute, și ulicioara se Împărți brusc În două pe\nmalul gârlei gălăgioase. Pe cer, chiar În vârful măgurii ale\ncărei poale se scăldau aici În apele râului, se ivi luceafărul\nalb, rece ca un ochi din altă lume. Bologa, parc-ar fi regăsit o\ncomoară uitată, sorbi cu lăcomie lumina cerească...\n2\nA doua zi Apostol Bologa, reluându-și serviciul, Își aduse\naminte de obligațiile reglementare și Înștiință, prin telefon,\npe aghiotantul regimentului că, În urma ordinului telefonic,\nieri după-amiază a sosit În Lunca.\n— Vasăzică ai luat cunoștință, camarade, și nu mai e\nnevoie să mă prezint În persoană, fiindcă ni s-au aglomerat\nlucrările pe aici, sfârși Apostol, dar când să Închidă telefonul,\nÎi veni ceva În minte și adăugă cu puțină imputare: Apropo,\nera să și uit... Încă un moment! Ia spune-mi, prietene, de ce\nmi-ați mâncat trei zile din concediu?... N-aș putea afla și\neu?",
  "— Habar n-am, răspunse, grăbit, aghiotantul. Întreabă și\ntu la divizie, dacă te interesează...\nBologa șovăi. În creieri retrăia clipa când a arătat doam-\nnei Bologa cuprinsul telegramei și siguranța ei că ordinul de\nchemare a fost provocat de denunțul lui Pălăgieșu. De ce s-\na dus el oare tocmai atunci să-i ceară iertare? Și de ce s-a\nsimțit atât de fericit când notarul s-a lăsat rugat până a bi-\nnevoit să-i Întindă mâna?... Acum se rușina puțin În sinea\nsa de umilința de atunci, dar rău nu-i părea, ci mai degrabă\nc-ar fi săvârșit o faptă bună prin care și-a ușurat inima și a\ncurățit-o. Atunci nici o clipă nu s-a gândit la denunțul lui,\natât de puțin Îi păsa de lume și de toate cele ce erau afară de\nsufletul său. Azi Pălăgieșu a sărit brusc deasupra. Dacă Într-\nadevăr a fost denunțul notarului la mijloc?... Aghiotantul\ngeneralului e un laș cu spinarea de trestie și poate că nu-i va\nspune nimic, totuși n-ar strica să-l descoase puțin, să facă\nlumină, orice s-ar Întâmpla pe urmă. Drumul drept e tot-\ndeauna cel mai bun.\n— Ordinul excelenței... personal al excelenței... Eu nu\ncunosc motivul, zbârnâi aghiotantul generalului Karg În tele-\nfon.\n— Atunci să mă prezint excelenței? Întrebă Apostol.\n— De ce? Tu vezi de serviciu și taci mulcom! Dacă va fi\nnevoie, te vom chema, n-ai grijă... Acuma sunt În perspec-\ntivă evenimente mari, foarte!... Toată lumea trebuie să fie la\ndatorie!\nApostol Bologa nu-și putu stăpâni o strâmbătură de dispreț\ncând lepădă receptorul, căci aghiotantul care nu fusese nicio-\ndată În tranșee și care ar fi fost În stare să perie În fiece zi pe\ntoți generalii armatei, numai să nu intre el În foc, pomenind\ndespre “evenimentele foarte mari”, Își Îngroșase vocea ca\nun viteaz de cafenea.\nPeste un minut Apostol se trezi studiind cu o atenție",
  "Încordată harta nouă, sosită În lipsa lui, cu situația exactă\nde pe front. Nu mai era o schiță aproximativă și Învechită,\nca odinioară, ci harta adevărată, precisă, În care se putea\nciti locul tuturor unităților, Începând de la companii, ba pe\nalocuri chiar de la plutoane. Îi plăcea mai ales că azi se ori-\nenta mult mai bine ca atunci, pe teren. Atunci a fost atât de\nmișcat, atât de Înfrigurat din pricina hotărârii de-a trece\nnegreșit. Sau poate din pricina boalei? Dacă nu cumva din\npricina lașității, fiindcă orice clipă petrecută aici Îi slăbea\nÎncrederea În propria-i voință și-i rodea Însăși credința...\nUrmări cu creionul drumul de atunci, până la adăpostul\ncăpitanului Klapka. A, dar de aici mai e cale bună până la\ninfanterie!... Și ce aproape i s-a părut “pe teren”! Firește,\npentru că uite ce mai cotituri până la primele linii... Dacă ții\ndrumul principal, uite, dai tocmai la huzarii descălecați...\nDar escadronul lui Varga?... Al treilea... Uite-l!... Ce curios e\naici frontul... Ei pe o muche, ceilalți pe altă muche de munte,\nși la mijloc, gol... gol... peste o mie de metri... Oare de ce s-\na fixat așa linia, de ce nu s-au apropiat, fie huzarii, fie\nceilalți?... “Iacă, pe aici aș fi putut trece atunci dacă aș fi\nștiut... Și dacă mă Întâlneam cu Varga?... Mi-a spus doar că\nm-ar aresta și...”\n“Acuma Îmi pierd vremea degeaba, fiindcă numai\nDumnezeu știe ce va fi!” Își zise deodată Bologa, ca și cum\ns-ar fi speriat de ceva necunoscut.\nRidică ochii de pe hartă. În fața lui, la masa cealaltă,\nprintre vrafurile de registre și hârțoage, văzu capul sergen-\ntului, cu fruntea Încrețită și cu creștetul țuguiat, pe care, din\nspate, pe fereastra colbuită, cădea o lumină de argint vechi.\nAfară, În ogradă, și mai departe, până la picioarele dealurilor\nce Închideau zarea, stăpânea atâta liniște și pace, că sufletul\nlui Apostol se umplu iar de nădejdi, și mai ales de o Încred-",
  "ere adâncă. Îi părea rău numai că nici un petec de cer nu-i\nÎnfrumuseța orizontul.\nTocmai când inima Îi era stăpânită de mulțumire, În\nogradă apăru Ilona, care venea de undeva, Îmbujorată, obos-\nită, cu ochii scăpărând de mânie. Și parcă ar fi căzut de pe o\nculme amețitoare, Apostol simți că din suflet i s-au deșertat\nbrusc Împăcarea și liniștea, iar În locul lor s-a ivit o Îngrijo-\nrare ciudată și o dorință dârză. Dădu să sară de pe scaun, să\nalerge la Ilona, s-o ia În brațe și să n-o mai lase să plece de\nlângă dânsul. De aseară, de când a fugit din odaie, n-a mai\nvăzut-o deloc... Unde a umblat și de ce n-a venit?\nRămase totuși la birou, coborându-și privirile iarăși pe\nharta cu pozițiile trupelor. Pe buze Îl frigea sărutarea de aseară\nși În suflet i se zvârcoleau umbrele liniștii de adineaori, În\ncreieri Însă Îi clocoteau gânduri și Întrebări frumoase. Își\ndădea seama vag că Între Dumnezeu și iubirea lui e o\nprăpastie, și nu era În stare să Înțeleagă ce rost are prăpastia\naceasta? Dacă Dumnezeu e iubire, de ce Ilona nu se cu-\nprinde Într-Însul?\n3\nDupă-amiază Apostol Bologa plecă la depozitul general\nde muniții, să ia o Înțelegere cu comandantul, care locuia\nmai sus de gară, Într-o cocioabă dărăpănată, ca să fie aproape\nde depozitul săpat În pântecele dealului. Acolo dădu peste\nlocotenentul Gross.\n— Ce faci aici, prietene? se cruci Apostol, strângându-i\nmâna cu bucurie.\n— Lucrez, cu un mic detașament, la amenajarea depozit-\nului, de vreo patru zile, răspunse pionierul, de asemenea\nbucuros.",
  "Comandantul era dus undeva și Bologa se hotărÎ să-l\naștepte, mai ales că avea pe Gross să-i țină tovărășie. După\ncâteva Întrebări Însă, locotenentul zise deodată:\n— Să nu crezi, Bologa, c-am uitat imputarea ta de odin-\nioară, știi, În curtea generalului, În Zirin!\n— Ce imputare? făcu Apostol nedumerit.\n— Ei, nu-ți aduci aminte? urmă Gross, aproape batjo-\ncoritor. Apoi da, firește, atunci numai de frontul românesc\ntremurai și poate nici nu ți-ai dat seama ce mi-ai spus... Dar\neu n-am uitat, amice! Uite, și acuma e aici imputarea ta, ca\nun cui, aici, În suflet... Și totuși n-ai avut dreptate! Șapte\nluni am rumegat vorbele tale și de atunci te aștept cu\nrăspunsul... Mi-ai spus, mai pe subțire, că sunt laș pentru că\nuna vorbesc și alta fac...\n— A, da, murmură Bologa, rușinat. Da... adică nu tocmai\nlaș... În sfârșit, atunci aveam atâta venin În inimă, dragul\nmeu...\n— Sunt laș, sunt chiar ipocrit, recunosc! sâsâi Gross aprig,\nÎnfuriat parcă de sfiala camaradului. Fiindcă nu mi-a sosit\nÎncă vremea!... Dar când va sosi vremea, voi fi cumplit,\nBologa, n-ai grijă!... Acuma primesc ordinele, crâșnesc din\ndinți și execut... Nu mă plâng și nu plâng pe nimeni, ci adun\npicăturile de ură pentru ziua care va veni negreșit, care se\napropie!... Aici orice sinceritate Întâmpină numai gloanțe.\nAstfel lașitatea mea e o armă de luptă și de rezistență... Tre-\nbuie să rezistăm până când va răsări soarele nostru, trebuie\nsă rezistăm și să trăim dacă vrem să răsară soarele!\nBologa se buimăci de ura ce ardea cu flacără În ochii lo-\ncotenentului și zise cu tristețe:\n— N-ai să fii fericit niciodată, Gross, din pricina urii tale!\n— Nici n-am nevoie de fericire... cel mult de răzbunare!\nFericirea e pavăza lașității, pe când răzbunarea...\n— E tot un fel de fericire, zâmbi Bologa, Întrerupându-l.",
  "— Firește, dacă Înțelegi așa fericirea, se supără Gross.\nAtunci când ți-e sete, fericirea e un pahar de apă!\n— Fericirea e totdeauna iubire, zise Apostol Bologa schim-\nbat, privindu-l cu o ușoară mustrare.\n— Și iubirea e Dumnezeu, adăugă Gross râzând ironic.\nDa, da, cunoaștem!... Începutul și sfârșitul e Dumnezeu, fi-\nindcă habar n-avem de unde venim și unde mergem și, prin\nurmare, Înlocuim Întunericul cu un cuvânt mare și gol...\n— Când simți pe Dumnezeu În sufletul tău, nu mai ai\nnevoie nici de explicații, nici de trecut și viitor, zise iar\nBologa, liniștit. Când crezi aievea, te-ai ridicat deasupra\nvieții!\n— Ce-i, Bologa, ai nebunit? Întrebă brusc locotenentul,\nfoarte serios.\n— Toate științele trecute și viitoare nu vor putea Înăbuși\nÎn sufletul omului glasul lui Dumnezeu! urmă Apostol cu o\nÎnflăcărare umilă. Pretutindeni te izbești de Întrebări, nu-\nmai În Dumnezeu găsești Împăcarea fără Îndoieli! Veșnic te\nchinuiește rostul vieții dacă n-ai pe Dumnezeu În suflet și\nniciodată nu știi unde-i binele și unde-i răul, căci ce-a fost\nbine azi, mâine va fi rău... În clipa când Dumnezeu ar părăsi\npe om, definitiv, fără speranță, lumea ar deveni o imensă\nmașină fără conducător, osândită să scârțâie infinit, fără rost,\nÎngrozitor de fără rost... În asemenea lume viața ar fi un chin\natât de cumplit, că nici o ființă simțitoare nu ar mai putea\ntrăi!... Ar fi Într-adevăr sfârșitul lumii...\nGross Îl privi cu dispreț, zâmbitor mai Întâi, apoi cu mirare\nși În sfârșit izbucni adânc indignat:\n— De mii de ani se zbuciumă omul implorând binefacer-\nile Dumnezeului iubirii, și din an În an mai rău! Fiindcă\niubirea e zestrea fricoșilor și a neputincioșilor... Martirii Întru\nHristos primeau moartea preaslăvind pe Dumnezeul iubirii,",
  "și totuși Dumnezeu... Victoria creștinismului a fost dobân-\ndită prin umilință și lașitate, de aceea a Întronat pe pământ\ndomnia falșității, prefăcătoriei, nedreptății... Dumnezeul\niubirii a ucis mai mulți oameni decât toți ceilalți zei Împre-\nună!\n— Iubirea n-a ucis niciodată, Gross, zise Apostol netul-\nburat. Numai oamenii ucid În numele ei! Dar când va veni\nadevărata stăpânire a iubirii...\n— Dragul meu, Îl Întrerupse Gross, mai agitat, stăpânirea\niubirii adevărate nu poate veni niciodată, pentru că ar fi o\nabsurditate. Când s-ar convinge omul că, În afară de viața\nde aici, de viața noastră pământească, Îl așteaptă aievea din-\ncolo de moarte o viață nouă, fericită, În clipa aceea, da, cu\nadevărat s-ar sfârși rostul nostru pe pământ. De ce aș trăi eu\naici, În ticăloșie, când, cu ajutorul unui glonte, pot ajunge,\nÎntr-o secundă, În Împărăția fericirii? Cine crede sincer În\nviața de apoi și totuși tânjește aici, e imbecil, prietene!\n— Cine crede aievea e unit cu Dumnezeu aici ca și dinco-\nlo, răspunse Bologa. Dacă Dumnezeu e pretutindeni, n-ai\nnevoie să alergi la el forțând zăvoarele morții!\n— Da, da... Așa vorbiți de două mii de ani! murmură\nlocotenentul de pionieri, iar disprețuitor. Mereu cu iubirea\nÎn gură și cu sabia În mână! Mereu ipocrizia... Și nu ipocriz-\nia ocazională și temporară a luptătorului, ci ipocrizia dog-\nmatizată, devenită instinctivă și inconștientă!\nPlimbându-se de ici-colo, prin odăița strâmtă, Gross se\nuita din când În când la Bologa, parc-ar fi șovăit să-i dezvăluie\ntoare gândurile. Apoi se opri hotărât. Ochii lui mici scăpărau,\niar glasul i se Încălzi și căpătă mlădieri stranii:\n— Iubirea a dat faliment, ca și umilința, smerenia... Omul\nvrea să fie acuma mândru și stăpân și egoist, să lupte și să-\nși biruiască vrăjmașii, oricare și oriunde ar fi ei... De aceea",
  "trebuie să măturăm ruinele din sufletul omenesc și să\npregătim venirea zeului nou, care nu cere Închinare și Înjo-\nsire, ci luptă și inimă dârză! Până azi ne-a fost rușine de\nura din sufletul nostru, deși e soră bună cu iubirea... Până\nazi am ascuns-o și am Înăbușit-o ca pe o biată cenușăreasă\nsau ca pe o rămășiță animalică!... De azi Încolo va trebui\nsă-i dăm locul de cinste În viața omenească, fiindcă oame-\nnii nu mai vreau să moară, ci să trăiască și să lupte... Când\nmori luptând, moartea e răscumpărată, și când izbutești\nprin luptă, victoria e mai dulce... În locul ipocriziei trebuie\nsă vie franchețea, chiar brutală! Numai ura va zdrobi min-\nciuna care otrăvește lumea!\nApostol Bologa, uluit, aproape spăimântat de Înflăcărarea\nlocotenentului, Îngână:\n— Bine, Gross, credeam că ești socialist și că...\n— Că sub eticheta mea se pitește tot un fel de fățărnicie?\nzise Gross, luându-i vorba din gură, cu vocea iar aspră și\nneplăcută. Dar meritul cel mare al socialismului În istoria\nomenirii este tocmai Îndrăzneala de a propovădui pe față\nura, de-a Împărți pe oameni În două tabere, care să se urască\nÎn veci! Pe când diversele forme ale creștinismului măcelăresc\nomenirea În numele iubirii, noi am declarat fără ipocrizie că\nurâm pe cei puternici și pe cei mincinoși, că vom lupta Împo-\ntriva lor fără cruțare până Îi vom doborÎ. Voi vorbiți de iubi-\nre și Dumnezeu, dar numai ca, sub scutul lor, să puteți urmări\nmai lesne alte scopuri, nemărturisite! Tu Însuți ești o pildă\nvie, de aceea te-am și observat de când te-am cunoscut. Pen-\ntru mine ești un caz interesant, Bologa, să nu te superi!...\nTu, În străfundul sufletului tău, ești un mare șovinist român,\nnu protesta, c-așa e cum zic!... Împrejurările te-au aruncat\nÎn război, ca și pe alții, și șovinismul tău a fost nevoit să\npună, rând pe rând, diferite măști ca să poată scăpa de prime-",
  "jdie. Ai fost erou, te-ai distins prin vorbe și fapte... până\ncând războiul sau soarta sau dracul, dorind să-și bată joc de\ntine, te-a trimis deodată În fața românilor tăi... N-am să uit\nniciodată disperarea ta când te-am Întâlnit În curtea genera-\nlului, pe frontul rusesc, Îți aduci aminte... Bietul tău șovin-\nism te chinuia, Îți sfâșia inima și căuta ceva!... Ai fi ucis\nbucuros și cu entuziasm o mie de muscali sau italieni, nu-\nmai să nu fii silit a trage În ai tăi... Aici ți s-ar părea o crimă\nsă omori, pe când aiurea, oriunde, ți-ar fi indiferent sau ai\nsocoti că ai făcut o vitejie... Ei, și acuma ai născocit iubirea\nși pe Dumnezeu, În dosul cărora să poată dăinui șovinismul,\nliniștit... până se va ivi un prilej bun să-ți iei tălpășița!... Și\ntoate acestea, În numele iubirii, Bologa!... Apoi nu vezi că\ne... e oribil?... Și nu atâta șovinismul tău, ci tocmai ipocriz-\nia, poate inconștientă, În care se cocoloșește!\nApostol se clătină, parcă l-ar fi pălmuit. O mânie nebiruită\nÎi Îmbujoră o clipă obrajii și pe urmă se pierdu Într-un val de\nscârbă. Buzele subțiri Îi tremurau răspunzând:\n— Ura te orbește, Gross, și te face să vezi năluciri!\n— Acuma mă urăști, Bologa, zise locotenentul cu un surâs\nsatisfăcut. Dacă Însă ai fi sincer cu tine Însuți, s-ar cuveni să-\nmi mulțumești că ți-am recunoscut taina cea mare. Nu știu\ndacă alții vor fi tot atât de Înțelegători ca mine, Bologa!...\nEu nu mă supăr că aici Îmi vorbești de iubire și Dumnezeu,\niar acasă ațâți pe bieții oameni nu Împotriva războiului În\nsine, ci Împotriva ungurilor... Eu cel mult te voi compătimi\ncând generalul...\n— Ți-a spus generalul ție că eu?... Întrebă Apostol\nnecrezător.\n— Generalul nu stă de vorbă cu mine decât despre afac-\neri de serviciu... A spus-o Însă deunăzi, la popotă, aghio-\ntantul, prietenul tău...\n— Mie aghiotantul Îmi spuse, adineaori, la telefon, că nu",
  "știe nimic! făcu iar Bologa cu puțină Îngrijorare În glas.\nGross strânse din umeri, disprețuitor, acuma cu spatele\nla Bologa, care, din ce În ce mai tulburat, ar fi dorit lămuriri\nși nu cuteza să i le ceară. După un răstimp, locotenentul de\npionieri se Întoarse și continuă liniștit, mângâindu-și\nbarbișonul retezat:\n— Ș-apoi, dragul meu, te-aș jigni dacă aș lua În serios\nmetamorfoza ta religioasă, fiindcă, pentru mine, adevărații\ncredincioși sunt sau proști, sau șarlatani! Prost și șarlatan\nnu ești, prin urmare ar trebui să te cred smintit ca pe Cer-\nvenko... Și Încă Cervenko, prin paroxismul iubirii pentru\niubire, e mai aproape de mine decât oricare alții. El iubește\nașa de mult omenirea, Încât, În realitate, urăște pe toți oa-\nmenii, convins că numai el e om adevărat... L-am văzut ieri\nși m-a mișcat... E aici, În spital, cu un glonte În plămâni...\nSă-l vezi cu ce pasiune suferă! Parcă ar fi Mântuitorul, care\nvoiește să răscumpere păcatele omenirii Întregi a doua oară...\nȘi doctorul Meyer crede că, cel mult În zece zile, trebuie să\nmoară, sărmanul mântuitor!\nApostol Bologa se simți deodată foarte obosit, nu mai\nrăspunse nimic, ci, sculându-se, se uită Împrejur, parcă n-ar\nfi văzut pe Gross și Întrebându-se cum a ajuns aici. Pe urmă\nzise Încet, În șoaptă, ca pentru sine:\n— Nu vine căpitanul... și nu mai pot aștepta... trebuie să\nplec...\nPorni spre ușa deschisă, În prag Își aduse aminte de Gross,\ncare Îl privea disprețuitor, se Întoarse, Îi dădu mâna fără o\nvorbă și ieși afară, În soarele primăverii, În vreme ce locote-\nnentul Îi strigă din urmă batjocoritor:\n— Noroc, Bologa, și drum bun!\n“De ce-mi urează drum bun?” se Întrebă Apostol peste\ncâteva minute, strecurându-se printre vagoanele din gară,",
  "ca și cum de-abia atunci i-ar fi sosit În creieri cuvintele lui\nGross. Înainte de-a căuta măcar un răspuns, Îl fulgeră o nouă\nÎntrebare: “Dar dacă are dreptate?”\nAcuma știa că Întrebarea aceasta, sub altă formă, și mai\ncu seamă ceea ce se ascundea În dosul ei, i-a Încolțit În minte\ndin clipa când a zărit În gară, ieri, pe Ilona. I se clătina sufl-\netul ca În bătaia unor vânturi neÎmpăcate și În suflet i se\nrăscoleau alte Întrebări, mereu altele. Ieși În ulicioara gării și\nse pomeni deodată cu Ilona... În secunda când o văzu, gân-\ndurile i se risipiră, ca alungate de o putere irezistibilă, și În\ninimă Îi rămase numai bucurie.\n— Unde umbli pe aici, Ilona? Îi zise el cu lăcomie, parcă\nar fi vrut să-și verse tot sufletul În niște vorbe care altfel n-ar\nÎnsemna nimic. Cum te-ai ascuns de nici nu te-ai mai arătat\nde aseară?\n— Mi-e frică de d-ta, murmură fata plecând ochii și ocolin-\ndu-l.\n— Șireato, șireato! făcu Apostol, fericit de răspunsul ei.\nDar eu tot te-am văzut adineaori, din cancelarie... Veneai de\nundeva și erai mânioasă, și-ți ședea bine...\nIlona trecuse, fără a mai scoate un cuvânt, iuțindu-și\nmersul și dispărând degrabă, În vreme ce Bologa, Întorcân-\ndu-se pe loc, o urmărea cu ochii aprinși.\nApoi, de după cotitura care Înghițise pe Ilona se auzi\nhuruit de roți grele și În curând se ivi o căruță Încărcată\nzdravăn cu lăzi de muniții. Apostol tocmai voia să-și ur-\nmeze calea, când, lângă vizitiu, recunoscu pe locotenentul\nde huzari Varga care, sosind aproape, opri căruța și nu se\ndădu jos. Schimbară câteva vorbe și Întrebări, cântărindu-\nse din ochi cu o curiozitate ciudată. În sfârșit, Varga zise, În\nglumă și totuși cu o privire iscoditoare:\n— Te-am așteptat să te arestez, Bologa... Se vede Însă că",
  "ți-ai mutat gândul...\nApostol Îi simți În inimă privirea ca un cuțit. Zâmbi Încur-\ncat și răspunse, de asemenea cu ton glumeț, dar neputân-\ndu-și ascunde o tremurare a buzelor:\n— A, n-ai uitat Încă convorbirea de atunci?... Ei da, am\nlipsit la apel... Crezi că de aci Încolo e prea târziu?\n— Nu știu... Tu trebuie să știi! zise Varga, devenind Îndată\nserios.\n— Așa-i?... Ș-apoi frontul e mare, prietene... De ce numai-\ndecât pe la tine? urmă Bologa cu același zâmbet.\n— Firește... negreșit... Dar eu te-am așteptat, nu știu de\nce... așa... Îngână locotenentul de huzari cu o licărire În ochi.\nHai, dă-i drumul, băiete! adăugă către vizitiu, Întinzându-i\nmâna lui Apostol și zicându-i: La revedere... Am să te mai\naștept, Bologa!... Fii sigur, am să te aștept...\nCăruța porni cu zgomot scârțâitor, În care ultimele vorbe\nale lui Varga se pierdură ca Într-o prăbușire. Apostol Bologa\nmerse pe urmele căruței, cu surâsul zugrăvit pe obraji, parcă\nar fi vrut să mai spună ceva huzarului.\nTocmai În fața spitalului Își dădu seama că dorește să\nvadă neapărat pe Cervenko, ca și cum numai Cervenko ar fi\nÎn stare să-i dezvăluie taina liniștii adevărate și să-i dea un\nleac Împotriva tuturor chinurilor sufletului. Spitalul im-\nprovizat În localul școalei avea două săli cu vreo treizeci de\npaturi. În cea dinspre uliță, Într-un colț, zăcea căpitanul\nCervenko.\nUn doctoraș cu obrajii pământii explică lui Bologa, Înainte\nde a-l introduce, că Cervenko e de două săptămâni aici, cu\nun glonte, ricoșat, În piept... “Glontele, pătrunzând de-a\ncurmezișul, a frânt două coaste, și-a pierdut forța de\npenetrație și s-a oprit În plămânul stăng, În apropierea in-\nimii, așa că ni-e peste putință să-l ajungem și să-l extra-",
  "gem... Pe bolnav Îl jenează Îngrozitor și, afară dacă o Întâm-\nplare norocoasă nu va interveni, poate să-i provoace o hemor-\nagie mortală... În sfârșit, noi sperăm... În ajutorul lui\nDumnezeu, dar bolnavul trebuie cruțat și mai ales n-are voie\nsă vorbească... De altfel, are dureri cumplite și...”\nApostol Bologa se apropie de patul lui Cervenko În vâr-\nful picioarelor. Căpitanul, foarte palid, cu fața În sus, avea\nochii verzi țintiți În tavanul cu grinzi. Obrajii lui erau uscați,\ncu pielea lucioasă, Întinsă pe oase, și atât de albă, că barba\ncafenie, resfirată peste Învelitoarea sură, părea neagră. În\nochi Îi ardea o lumină cu pâlpâiri de suferință și exaltare și\numilință, ca niște tainice respirații sufletești.\nBologa se opri la vreo trei pași de pat, dar bolnavul nu\nÎntoarse privirea spre dânsul, parcă n-ar fi auzit nimic din ce\nse petrece pe lumea aceasta. De-abia când Îi rosti numele,\nochii lui Cervenko răspunseră cu o lucire de bucurie.\nPe urmă Apostol se așeză la picioare și rosti câteva cu-\nvinte care nu cereau răspuns. Căpitanul bolnav zâmbi cu\nbuzele și cu ochii, blând, cu atâta bunătate, că inima lui\nApostol Începu să tremure repede, fricoasă, ca o pasăre spe-\nriată, simțind deodată mustrări dureroase și Încredere mare.\nȘi Bologa stătu acolo, În fața bolnavului, aproape un ceas,\nfără a scoate o vorbă, sorbindu-i privirile din ce În ce mai\nÎnsetat, ca și cum din ele ar fi vrut să-și adune un mănunchi\nde sprijin. N-ar fi fost În stare să-și lămurească simțămintele\ndin clipele acelea, dar sufletul i se bucura ca pătruns de o\ntaină nemărginită.\nCând se ridică de plecare, văzu bine că buzele lui Cer-\nvenko se mișcă fără glas. El totuși Înțelese ce-i spune și,\ndrept răspuns, Îl sărută pe amândoi obrajii. Și ochii bolna-\nvului Îl petrecură până la ușă și mai departe, prin zidurile\nsălii, până În uliță...",
  "4\nSpre seară, groparul Vidor sosi acasă din oraș, unde fus-\nese cu cumnatul său, și Îndată vru să afle de la Bologa cum\nstă pacea, că pe aici iar se aud vești de bătălii.\n— Noi vom afla cei din urmă pacea, zise Apostol, fiindcă\npacea o fac cei ce n-au cunoscut războiul!\nÎn aceeași seară, trecând din cancelarie În odaia sa, găsi\nacolo pe Ilona care, fără sfială, aproape sfidător Îi zise:\n— Te-am așteptat să-ți spun că nu-s supărată, dar mi-e\nrușine...\nApostol o luă În brațe și ea Își ascunse obrajii pe pieptul\nlui.\n— Ilona... Ilona... murmură Apostol, strângând-o\nnebunește și sărutându-i gura.\nDar fata se smulse brusc din mâinile lui și fugi afară, parcă\ns-ar fi spăimântat de ceva... Peste câteva clipe veni Într-adevăr\nPetre să aprindă lampa.\nCele două zile următoare Apostol Bologa le petrecu Într-\no agitație cumplită. Serviciul În birou Îl chinuia, ca și cum ar\nfi stat pe cuie. În mintea lui se stinseră toate gândurile care\nnu priveau pe Ilona, precum inima și toată ființa lui numai\npe ea o râvneau În fiece clipă cu o patimă disperată. Din\ncinci În cinci minute trecea În odaia de dincolo, mereu cu\nsperanța de a o vedea măcar pe Ilona. De câteva ori Încercă\nsă se gândească la Cervenko, la Dumnezeu, la iubirea omu-\nlui... Nu era În stare și de altfel era convins că, prin aseme-\nnea Încercări, ar jigni-o pe ea. Ar fi vorbit numai despre Ilo-\nna toată ziua și de-abia se stăpânea să nu Întrebe chiar pe\ngradații din cancelarie ce părere au de “fata gazdei”. Cu Pe-",
  "tre Însă stătea mai liniștit de vorbă, Îl iscodea ce face\n“fetișcana ceea”, unde se culcă, pe unde umblă. Amănuntele\ncele mai mărunte i se păreau nespus de fermecătoare. Gro-\nparul nu-l mai plictisea, ba Îl căuta și-l stârnea la taifas și\nmai ales se bucura aflând de la el câte ceva din copilăria\n“fetiței”.\nDe altminteri nici Ilona nu se mai ascundea și-și făcea\nmereu de lucru pe acasă, să fie mereu În ochii și În calea lui.\nTotuși, se ferea să intre În odaia “domnului ofițer”, să n-o\nprindă tatăl său, dar mai cu seamă fiindcă Îi era frică să n-o\ngăsească Apostol iar acolo și să nu se Întâmple cumva să nu\nmai poată scăpa din Îmbrățișările lui. Numai de două ori a\ntrecut pragul În cele două zile și de amândouă ori Apostol a\nsimțit-o, a alergat și nu i-a dat drumul până ce n-a sărutat-o\ncu atâta foc, că era să-și piarză și ea capul, ba a doua oară a\ndat și ordonanța peste ei.\nA treia zi, după asfințitul soarelui, groparul spuse locote-\nnentului că se duce la Făget, unde va zăbovi tocmai până\nsâmbătă după prânz, că are acolo o “tablă” de porumb și ar\nvrea s-o are mâine cu uneltele și vitele cumnatului, să\nisprăvească cu munca pământului și să fie liniștit de\nsărbătorile Paștilor. Bologa uitase că e Săptămâna patimilor,\ncu toate că maică-sa Îi amintise chiar și În clipa pornirii trenu-\nlui, mai Întrebă câte ceva pe gropar despre sărbători, gând-\nindu-se numai că Ilona va rămâne singură aici. După ce\ndispăru groparul, Apostol, fericit, dădu să caute pe Ilona, o\nașteptă... Nimic. Îl cuprinse o tristețe chinuitoare când Îi\ntrăsni prin cap că fata o fi dormind undeva prin vecini sau la\nvreo rubedenie. Numai la cină și Întâmplător Îi spuse Petre\ncă “fetișcana” s-a Încuiat În odăița din fund și nici nu\ncrâcnește, parc-ar fi Înghețat acolo “cine știe de frica cui”...\nZiua următoare i se păru strâmbă, sfărâmată și plină de",
  "un miros acru. Nu văzu deloc pe Ilona. De-abia seara o\nÎntâlni, În tindă. Era gătită. În cap o năframă de mătasă ver-\nde ca iarba, iar pieptul strâns Într-un lăibăraș de catifea roșie,\nca În corset. În cancelarie nimeni; În cealaltă odaie Însă Pe-\ntre horobăia, mormăind rugăciuni. Apostol, care tocmai ieșea\ndin cancelarie, o surprinse pe când ea căuta să se strecoare\nnesimțită. Îi veni să țipe de bucurie și totuși Încremeni În\nfața ei, privind-o doar cu niște ochi lacomi și plini de spaimă.\nȘi ea se opri, Îngrozită, și se clătină puțin pe picioare... Ast-\nfel trecură câteva clipe, amestecate cu rugăciunile ordonanței\ndin odaia ofițerului.\nApoi Bologa șopti cu o lucire nouă:\n— De ce te ascunzi de mine, Ilona?\nFata, ca și cum n-ar fi Înțeles Întrebarea, păli și răspunse\nÎndată la altă Întrebare ce tremura În ochii lui:\n— Lasă-mă... Trebuie să mă duc la biserică... E Vinerea\nmare... Denii... Și poimâine sunt Paștile...\nApostol Îi văzu numai buzele și nu-i auzi glasul. Pe urmă\nprivirea Îi coborÎ pe sâni gata parcă să spargă laibărul care-i\napăsa. Deodată se făcu roșu, o apucă de mână și-i șopti cu\naltă Înflăcărare, că fata Își feri obrajii:\n— Ilona, am să te aștept de la biserică...\nFiindcă ea tăcu, Apostol continuă mai fierbinte, Înfigân-\ndu-și ochii aprinși În ochii ei speriați:\n— Trebuie să vii, Ilona... acuma trebuie... de la biserică...\nnegreșit... te aștept...\nIlona se cutremură și dădu să treacă. El Îi aținu calea să-\ni audă răspunsul Înainte de toate.\nSe ciocniră piept În piept și Apostol o strânse brusc În\nbrațe și o sărută prelung parc-ar fi dorit să-i soarbă tot sufl-\netul dintr-o dată. Fata, cu brațele moarte, murmură aproape\ndeznădăjduită:",
  "— Doamne... Doamne, iartă-mă...\n— Să vii, Ilona... Ilona! bâlbâi Bologa dându-i drumul În\nvreme ce ea, cu pași moi, ieșea din tinda Întunecoasă.\nApostol Bologa rămase câteva clipe În tindă, aiurit, ne-\nsigur dacă a fost aievea Ilona sau poate numai Închipuirea\nlui veșnic nesăturată și-a bătut joc de dânsul. Pe buze Îl\nardea sărutarea ei și În inimă o fericire atât de vie, că Începu\nsă strige, În neștire, ca și cum ar fi Încercat să Înăbușe un\nglas tulburător:\n— Petre!... Petre!...\nOrdonanța apăru În pragul odăii, crezând că s-a Întâm-\nplat ceva. Apostol Își veni În fire, se uită foarte vesel la Petre\no clipă și-i zise, numai ca să nu tacă:\n— Ce faci, Petre?... Gata cina? Patul? Mi-e foame, Petre,\nși sunt așa de mulțumit, așa de...\nSoldatul răspunse grav, parcă veselia stăpânului i-ar fi\ncăzut greu:\n— Am pregătit tot, don' locotenent... că pe urmă să mă\npot duce la biserică...\n— Bine, bine, Petre... Du-te... unde vrei! strigă Apostol\nde-abia stăpânindu-se să nu-l Îmbrățișeze, Într-atâta bucu-\nria din sufletul lui simțea nevoia să se Împartă și să se des-\nfete.\nNu intră În odaie, ci se repezi afară, ca și când ar fi vrut\nsă-și vestească fericirea deodată cerului și pământului.\nRăcoarea serii Îl dezmetici. Se Întoarse Înapoi. În fața casei\nÎi apăru ca o străfulgerare prin creieri să meargă și el la biser-\nică. Într-o clipă se hotărÎ și În cea următoare Își luă seama,\nzicându-și că va fi mulțime mare acolo și nu va putea vedea\npe Ilona și poate nici la sfârșitul slujbei nu o va Întâlni, iar\npână să vie dânsul acasă...\nPe uliță treceau din când În când oameni singuratici spre",
  "biserică. În odaia lui era aprinsă lampa și, prin ferestrele\nmici, cu perdeluțele albe netrase, văzu patul așternut.\n“Dar dacă n-are să vie?” Îi răsări prin minte pe neașteptate\nși În aceeași secundă Îi zburară din suflet toate bucuriile.\nUn fior de frig Îl străbătu din cap până-n picioare. Intră În\nogradă, mâhnit, cu un cărbune aprins În inimă. Petre ple-\ncase. Era singur În toată casa. Pe masă Îl aștepta mâncarea\nrece. Nici n-o atinse. Luă o carte de pe policioara de la\ncăpătâiul patului și se așeză la masă să citească, să-și omoare\nvremea și mai ales să-și ostoiască gândurile. Literele se Încur-\ncau, fugeau și se vălmășeau. Și inima-i era plină de mustrări\nnedeslușite.\n“Dacă nu vine, Înseamnă că nu mă iubește și atunci...”\nUltimul cuvânt Îi rămase suspendat În creier ca un vârf\nde floretă. Atunci... Atunci... Își dădea seama că iubirea aceas-\nta Îl depărtează de toate credințele și năzuințele lui și totuși\nsimțea că fără de ea i s-ar istovi inima și viața Însăși și-ar\npierde orice rost, iar lumea ar deveni un pustiu fără margi-\nni. Nici o clipă nu s-a gândit unde Îl va duce iubirea Ilonei,\nca odinioară când a iubit pe Marta și când a știut că va lua-\no de nevastă. Acum nu era capabil să se gândească la nimic,\ncăci dorea pe Ilona, cu toate simțirile și gândurile, neÎncetat,\nparcă toată ființa lui ar fi fost amenințată de pieire dacă nu\ni-ar fi jertfit ei toate clipele.\nTeama că Ilona nu va veni Îl ustura până În măduva oase-\nlor. Cartea Îi tremura În mâini și lumina lămpii Începu să-l\nenerveze. Trânti volumul pe laviță și se plimbă de ici-colo,\ndin ce În ce mai repede, ca și cum ar fi vrut să grăbească\nmersul vremii și apropierea clipei hotărâtoare.\nÎn sfârșit nu mai putu răbda lumina și stinse lampa. Mai\numblă câteva minute prin odaie, dar neliniștea nu-l părăsi.\nÎmbrăcat cum era, se lungi În pat. Întunericul și tăcerea Îl",
  "mângâiau. Își auzea bătăile inimii, ca niște gâlgâiri Înăbușite.\nCa să Înșele vremea, se apucă să numere; nu ajunse nici\npână la zece și pierdu șirul...\nTrecu așa o veșnicie... Apoi deodată auzi, pe uliță, gla-\nsuri... Vru să se ridice, dar imediat se răzgândi și rămase\nnemișcat... “Ar fi trebuit s-o aștept afară”, Își zise cu disper-\nare Îngrozitoare În suflet. În aceeași clipă pașii ei răsunară\nÎn ogradă. El Îi recunoscu, deși niciodată nu și-a dat seama\ncă-i cunoaște... Pașii intră În tindă și se Înmoaie, apoi se\nopresc șovăind... Apostol simte șovăirea și iar Își aude lim-\npede bătăile inimii... Pe urmă clanța se mișcă fără zgomot și\nnici ușa nu scârțâie, deschizându-se puțin, de-abia atâta cât\nÎi trebuie ei ca să se strecoare... Iar Îi fulgeră prin gând lui\nApostol să sară din pat și iar rămâne țintuit pe loc, Încer-\ncând să-și mulcomească inima și Înfricoșat să n-o sperie...\n“De ce nu Închide ușa?” Își zice apucat de o nouă disperare.\nDar chiar atunci aude zăvorul și sufletul i se aprinde Într-o\nscânteiere de bucurie.\nIlona Încremeni două minute lângă ușă... În tindă se\nauziră alți pași, grei, târâți... Bologa și Ilona se cutremurară,\nca și când, fiecare În parte ar fi așteptat ivirea unui vrăjmaș\npedepsitor... În curând zgomotul din tindă se potoli... “A\nfost Petre”, se gândi Apostol ușurat, auzind Îndată foșnet\nde fustă apropiindu-se... Fata se opri lângă pat, mereu\nnehotărâtă și Îngrozită. Inima În piept i se zvârcolea atât de\naprig, că Apostol Îi auzea zvârcolirile... Apoi Apostol nu se\nmai putu stăpâni. Întinse brațul spre ea și degetele lui atin-\nseră sânii strânși În laibărașul de catifea... Ilona scoase un\nțipăt Înăbușit.\n— Ilona... turturica mea sălbatică! șopti Bologa răgușit,\nluÎndu-i mâna rece și Încercând să se ridice.\n— Mi-e frică... mi-e frică... iartă-mă! murmură fata, vrând",
  "să se ferească, cuprinsă brusc de o voință nouă de Împotriv-\nire.\nDar tot atunci simți că nu mai are nici o putere și se plecă\nasupra lui, Îngânând cu patimă:\n— De acuma nu-mi pasă... chiar să mă omoare!\nÎi alunecă piciorul pe podele și căzu moale, pe pat, sus-\npinând lângă Apostol...\n5\nA doua zi, Apostol Bologa se simți ca după o beție\nrușinoasă. Îi era silă de sine Însuși, par-ar fi săvârșit o crimă.\nSe repezi de dimineață În cancelarie, găsi pretexte să\nocărască pe cei doi slujbași și chiar pe Petre... dar de lucru\nnu se putea apuca. Ieși pe afară, căutând să fugă de remușcări.\n“Am năvălit ca o vijelie În viața ei, am răscolit-o și nu\nm-am gândit decât la mine!” Își zicea Întruna scârbit,\nrătăcind de ici-colo.\nApoi deodată Îi răsări În ochi zâmbetul Ilonei, fericit,\nsupus, strălucitor de iubire și credință.\n— Nu-ți pare rău, Ilona? o Întrebă dânsul, șovăitor.\n— Nu! răspunse fata hotărât.\n— Ai Încredere În mine, Ilona? urmă el, tremurând.\n— Da! răspunse ea cu Înflăcărare.\nÎn fața ei râdea bucuria Întreagă, netulburată de gânduri\nși nepăsătoare de lume, triumfătoare și ispititoare. Uitân-\ndu-se lung În ochii ei, Bologa Îi văzu inima toată, caldă,\nsimplă, sălbatică, și În căldura aceasta i se topi Îngrijorarea\nÎncetul cu Încetul. Înțelese că Ilona prețuiește mai mult decât\ntoate tainele lumii, și o clipă sau poate mai puțin, i se păru\ncă tot universul se preface deodată În neant, lăsându-l nu-\nmai pe el cu ea În fața lui Dumnezeu.",
  "— Acuma Însă trebuie să plec, zise apoi fata, că azi am\nmult de lucru... să fac ouă roșii, cozonaci, pască... Doar mâine\ne Învierea...\nMai zăbovi un minut, parcă inima nu ar fi lăsat-o să se\ndespartă de Apostol. Pe urmă fugi În casă, râzând... În același\nmoment Bologa auzi foarte deslușit din cancelarie, pe fere-\nstrele deschise, glasul sergentului:\n— Mi se pare că locotenentul nostru a pus ochii pe fata\ngroparului...\n— Ce-i drept, n-are gust rău, răspunse caporalul, râzând\ngros și Înfundat.\nApostol Bologa aruncă o privire spre ferestre și deodată\nse Însenină, ca și când ar fi găsit cheia Înțelepciunii, și\nmormăi:\n— E cam de dimineață, dar... trebuie!\nPorni fără să se mai uite Înapoi, și nici nu se opri până la\npoarta preotului Boteanu. În fundul ogrăzii, În ușa grajdu-\nlui, popa vorbea cu cineva, În capul gol, cu spatele spre uliță.\nApostol deschise portița. Scârțâitul țâțânilor făcu pe Bote-\nanu să Întoarcă Îndată capul. Soarele Îi umplu fața de lu-\nmină. Mai aruncă două vorbe În grajd și veni repede spre\npoartă. Când recunoscu pe Bologa, Începu să zâmbească\natât de vesel, parcă nu l-ar mai fi văzut de pe băncile școlii,\n“cum ar fi trebuit să zâmbească acum o lună”, gândi Apos-\ntol fără să vrea.\n— Apostole, Apostole, ai mai venit pe la noi?... Ce vânt\nbun te aduce? zise preotul, Înduioșat.\nBologa Îi strânse mâna, Îmbărbătat de seninătatea lui,\nbolborosind cuvinte neÎnțelese. “Cât de străin a fost atunci\nși acuma cât e de blajin!” Își zicea uimit de schimbarea preot-\nului.\n— Haidem, Apostole, În veranda noastră țărănească! reluă",
  "Boteanu, cuprinzându-i mijlocul și Îndreptându-se spre\ngrădinița din fața casei.\nParcă acum toată Înfățișarea casei parohiale ar fi fost mai\nprietenoasă. În cerdac era o masă acoperită cu fața albă și\ntrei scaune Împrejur, iar pe stâlpi și pe parmaclâc vrejile și\nfrunzele viței-sălbatice Își sorbeau verdeața.\n— Poftește, Apostole, te rog! strigă popa, frecându-și\nmâinile cu mare bucurue. Ia loc aici... E foarte bine aici... Și\npreoteasa are să ne aducă niște cafele cu lapte cum n-ai\nmâncat nici pe la Pesta!... Scuză-mă numai o secundă, Apos-\ntole... o secundă!\nApostol șezu, În vreme ce Constantin Boteanu se repezi\nÎn casă, să vestească pe preoteasă că a primit un oaspe. Cer-\ndacul se răsfăța În căldura blândă a dimineții. Pe masă, căteva\nmuște se alungau Împrejurul unei pete de cafea neagră.\n— Deunăzi m-am supărat pe tine, părinte, zise Apostol\ncătre preotul care se Întorcea mulțumit. Eram atât de amărât,\npoate mai amărât ca azi, și n-ai vrut deloc să mă Înțelegi și\nnici măcar să-mi dăruiești o vorbă bună!\nImputarea din glasul lui Bologa Înnoură o clipă fața\npreotului, ca și când i-ar fi reamintit o suferință. Răspunse\nmai blând, plecând ochii:\n— Erai tare aprins, Apostole, iar eu de-abia sosisem...\nOmul, când sufere, e mai egoist și nu simte suferința aproape-\nlui... Numai moartea ne Împacă aievea cu lumea și cu\nDumnezeu!\n— Iubirea nu? Întrebă Apostol repede, aproape Înfricoșat.\n— Iubirea cea mare și adevărată e numai la Dumnezeu...\nDin casă izbucniră deodată plânsete prelungi și nătânge\nde copii. Pe uliță trecea un detașament de soldați, În direcția\nfrontului, obosiți, abătuți, cu capetele plecate, ca niște vite\nmânate spre zalhana. În cerdac Însă ardea lumina soarelui\nca un râs de fată frumoasă.",
  "— Copilașii... veșnic fără astâmpăr, murmură Boteanu cu\nalt glas. Și biata preoteasă toată ziulica trebuie să-i\nmuștruluiască...\nApostol zâmbi. Preotul urmă iarăși Înviorat:\n— Dar am auzit c-ai fost dus pe acasă, Apostole... De\naceea nu te-am mai zărit... O, Doamne!... Barem pe acolo n-\na trecut războiul...\n— Îmi amintesc cât erai tu de studios În Năsăud, odinio-\nară, Constantine, zise Bologa, parcă i-ar fi fost frică să nu\nuite ceva. Și mă gândesc, cum te-ai putut obișnui aici, de-\nparte de lume, fără cărți, fără oameni de seama ta?... Tre-\nbuie s-o duci greu de tot.\nPopa Boteanu roși, dar În aceeași clipă Îi izvorÎ În ochi o\nlumină smerită, care răspândea În jurul lui valuri de Încred-\nere și simpatie. Răspunse fără șovăire și cu un zâmbet de\nÎmpăcare:\n— Grea a fost lupta mea, Apostole, și lungă a fost... Dar\nDumnezeu m-a ajutat și mi-a deschis inima și m-a mângâi-\nat... Căci viața e pretutindeni, În firul de nisip ca și În sufle-\ntul omului... Și pretutindeni oamenii au nevoie de milă, să\ndăruiască și să primească. Sunt bune ele și cărțile, Însă nu-\nmai viața poate să te apropie de Dumnezeu! Cât timp trăiești\nÎntre cărți și din ele, ți se pare că acolo-i toată Înțelepciunea...\nApoi, când ieși În lume, Îți simți sufletul trist și fără sprijin,\nmăcar de ai fi mistuit toate bibliotecile de pe fața pământului.\nAșa am pățit și m-am zbuciumat cumplit și am crezut că nu\nvoi găsi alinare nicăiri... Pe urmă, Încetul cu Încetul, În mijlocul\nnaturii, m-a luat puhoiul vieții și m-a dus prin suferințe și\namărăciuni, Înainte, fără să-mi dau seama Încotro... și așa\nÎntr-un ceas, ori poate Într-o singură secundă, m-am trezit\ncu sufletul plin de Înțelegere! Am simțit puterea și slava și\nbunătatea lui Dumnezeu În inima mea, și În simțământul",
  "acela am aflat dezlegarea tuturor tainelor, Apostole!... De\natunci nu mai am nevoie de cărți, ci numai de Dumnezeu.\nȘ-apoi Dumnezeu e mai aproape de omul simplu, care\ntrăiește afară, În vârtejul vieții... Mult mai aproape!...\nCredința fuge de cărți și nu poate sălășlui statornic decât În\nsufletele care o doresc cu Înflăcărare!\nApostol Bologa Îngână cu obrajii aprinși:\n— Părinte, simt cuvintele tale În inima mea... le simt,\npărinte!\nPreotul clătină din cap și zise tot zâmbind:\n— Dintre toți oameniii, filozofii simt cel mai anevoie\nadevărul dumnezeiesc, pentru că ei caută cu mintea cea slabă\npământească pe Dumnezeu, și nu cu inima credincioasă și\natotcuprinzătoare! Când omul Își uită obârșia cerească și\nscormonește În noroi ca să afle rostul tainelor lui Dumnezeu,\ncum să se Înalțe sufletul și cum să culeagă Înțelegere și\nÎmpăcare?\nÎntrebarea preotului pluti un răstimp În razele de soare,\napoi se destrămă Într-o tăcere prelungă. Apostol se uită În\npământ, copleșit de o apăsare crâncenă. Popa Constantin\nstătea În picioare, la câțiva pași, cu fața În revărsarea de\nlumină... Deodată Apostol Bologa ridică ochii spre el, Însetați\nși Îndurerați.\n— Constantine, murmură Apostol cu o voce groasă, ca și\ncum ar fi vorbit din adâncurile sufletului, eu toată viața m-\nam războit cu Dumnezeu!... Auzi? M-am luptat În fiece\nminut, căutându-l, adorându-l și blestemându-l! Am simțit\ntotdeauna că am nevoie de Dumnezeu și Dumnezeu m-a\nchinuit Îngrozitor!... Am avut clipe când l-am simțit În ini-\nma mea și nu l-am putut păstra acolo! De ce, părinte, nu l-\nam păstrat? De ce n-a alungat el Îndoielile, toate, să nu se\nmai reÎntoarcă niciodată?... Și fiindcă clipele acelea au fost",
  "nespus de fericite și pline de liniște, de aceea am alergat\nfără odihnă, blestemând și cercetând pretutindeni... Lupta\naceasta mă sugrumă mereu și frică mi-e că nu se va isprăvi\nniciodată, poate nici dincolo!\nOchii lui Apostol se zvârcoleau În lacrimi, cu licăriri dispe-\nrate, așteptând parcă izbăvirea supremă de la omul din fața\nlor.\n— Crede, Apostole, și Dumnezeu va coborÎ În inima ta\ncând va bate ceasul, și nu te va părăsi În vecii vecilor! zise\npreotul cu un glas Împletit numai din nădejde și Îmbărbătare.\nBologa, ca și cum Într-adevăr glasul i-ar fi picurat În suflet\nun balsam minunat, urmă mai liniștit, privind mereu În fața\npreotului:\n— Vreau să cred... și uneori Îmi simt ființa curată și prim-\nitoare ca un potir! Dar zadarnic implor și zadarnic bat la\ntoate porțile, nimeni nu-mi răspunde!... Cred, cred, părinte!\nToate fibrele inimii mele numai credință râvnesc, chiar când\nmă sfâșie Îndoielile și Întrebările!... M-am războit cu ispitir-\nile urii și le-am izgonit din sufletul meu... Sunt În stare să\nmă umilesc, să mă Înjosesc și să-mi presar cenușă pe cap,\nnumai să dobândesc un strop de credință neclintită...\nTăcu o clipă și apoi continuă cu o voce nouă:\n— Mă plimb veșnic Între două prăpăstii, Constantine!..\nVeșnic, veșnic!... Prăpastie afară, prăpastie În sufletul meu...\nȘi la fiecare poticnire mă uit În fundul prăpăstiilor... la fiece\npoticnire!... Și așa a fost totdeauna... De câte ori nu mi-am\ndat seama că omul nu poate merge singur pe drumul vieții,\nfără o călăuză sigură și totuși mereu am Încercat!... Dar\ndrumul vieții e plin de răscruci, și la fiecare răscruce am fost\nsilit să mă opresc, să chibzuiesc, și niciodată n-am nimerit\ncalea cea dreaptă și m-am Întors Înapoi și nici Înapoi n-am\nmai cunoscut drumul pe care am mers...",
  "— Și eu am purtat crucea ta, Apostole, și Dumnezeu,\ncând am fost mai disperat, mi-a trimis credința cea tare ca\nstânca și m-a mântuit! rosti preotul limpede ca o vestire,\ntrecând alături de el. Numai credința neclintită mântuiește\npe om aici și dincolo deopotrivă! Credința e puntea vie pes-\nte prăpăstiile dintre sufletul zbuciumat și lumea plină de\nenigme și mai cu seamă Între om și Dumnezeu!... Numai În\ncredința neclintită vei găsi și tu călăuza fără greș În viață,\ncăci numai ea te poate Îndemna la fiece pas și-ți poate spune\nÎn fiece minut cum să-ți Împaci sufletul!\nApostol Bologa plecase iar capul În pământ, ascultând\ncuvintele preotului ca o binecuvântare. Și când tăcu Con-\nstantin, nici el nu mai zise nimic, parcă În sufletul lui s-ar fi\ncoborât aievea o călăuză fără greș.\nAtunci intră În cerdac preoteasa, aducând În mână un\ncoșuleț cu pâine prăjită, iar după ea, servitoarea bătrână,\npășind cu mare băgare de seamă ca să nu se verse ceștile\npline, așezate pe o tavă de lemn Înflorit.\n— Pune-o colea binișor! șopti preoteasa după ce zâmbi\ncu sfială spre Bologa.\n— Încă n-ai cunoscut pe preoteasa mea, Apostole? Întrebă\ndeodată preotul cu mândrie. Poftim, privește-o și spune-mi\ndacă ai mai văzut așa căprioară drăgălașă?\n— Vai, Constantine, nu ți-e rușine? zise preoteasa roșind\npână-n vârful nasului și făcând semn servitoarei să plece.\nPreotesa era durdulie, plină de sănătate, cu obrajii\nbucălați și cu niște ochi verzi spălăciți și foarte blânzi. Apostol\nÎi sărută mâna, murmurând câteva cuvinte.\n— Acuma o să ne ierți, domnule, adăugă preoteasa,\nmereu roșie de rușine, aranjând masa. Ca la țară și ca În\nrăzboi... Altădată aveam și noi mai bine, dar cât a fost popa\ninternat, cătanele ne-au prăpădit...",
  "— Lasă, că-i bine, căprioară, zise Boteanu, mângâind-o\ncu drag. Că doar Apostol nu-i străin... Ehe, tu erai În fașe\ncând noi puneam lumea la cale În Năsăud!\nPreoteasa mai stătu până ce se așezară la masă, având\nmare grijă să spună că ea a potrivit cafelele, dar să mai\npoftească zahăr ori șvarț dacă nu li se pare bună, apoi se\nscuză roșind din nou, fiindcă În casă se porniseră iar niște\nscâncete subțiri, și ieși zâmbind foarte Încurcată.\n— O femeie rară, Apostole, Începu Îndată preotul cu o\nvoce caldă de iubire. Ea a fost norocul meu... Am cunoscut-\no la un bal de teologi În Gherla, binecuvântat fie balul ace-\nla!... De altfel e chiar fata Înaintașului meu de aici, care a\nmurit În anul când ne-am cunoscut. Soacra trăiește... aici la\nnoi... Nu-ți poți Închipui tu ce Înseamnă o femeie care te\niubește aievea, până la sacrificiu... Preoteasa mea e dintre\nfemeile acelea, Apostole! Când ți-oi povesti odată pătimirile\nnoastre, ai să Înțelegi poate de ce o iubesc din tot sufletul...\nLas’ că e și fata cultă, a Învățat patru ani la Blaj...\nApostol Îl Întrerupse brusc, Înfigându-și privirea În ochii\nlui:\n— O iubești mult... ca și pe Dumnezeu?\nBoteanu rămase o clipă uimit, cu lingurița rezemată În\nfundul ceștii. Apoi răspunse hotărât, aproape solemn:\n— Da... mult, ca și pe Dumnezeu!... Iubirea e una și nedes-\npărțită, Întocmai ca credința! Inima mea cuprinde În aceeași\niubire pe Dumnezeu, și pe tovarășa vieții mele, și pe mama\ncopiilor mei!... Prin iubirea adevărată sufletele unite se ap-\nropie de tronul Atotputernicului...\nÎn ochii lui Apostol se aprinse atunci o strălucire așa de\nmare, că preotul Constantin de-abia Își putu stăpâni mirar-\nea.",
  "6\nApostol Bologa se Întoarse la cancelarie liniștit și se\nașternu pe lucru cu o sârguință de om care și-a potrivit viața\npe ore și minute. Numai din când În când zvârlea ochii pe\nfereastră, parcă ar fi așteptat pe cineva, dar fără nerăbdare\nși fără vreo strângere de inimă, sigur că cel așteptat va sosi\nnegreșit la timp.\nPe la unsprezece groparul Vidor intră pe poartă, poso-\nmorât și cu o legătură În mână. Atunci Apostol se sculă de\nla birou și așeză tocul În călimară. Doar degetele Îi tremu-\nrau puțin. Ușa cancelariei era deschisă și În curând groparul\napăru În prag dând bună ziua ofițerului, ca totdeauna. Bologa\nrăspunse simplu, adăugând fără să mai aștepte obișnuitele\nÎntrebări despre pace ale bătrânului:\n— Aș dori să-ți vorbesc ceva... ceva foarte important...\nacuma... numaidecât...\nGroparul, curios, vru să intre În cancelarie, dar Apostol Îl\nopri:\n— Dincolo... la mine... Vin și eu Îndată!\n— Bine, prea bine, zise Vidor, uitându-se nedumerit spre\ncei doi gradați, ca și când ar fi vrut să citească vreo explicație\npe fețele lor. Bine... Atunci mă duc să dau fetei legătura și\nvin...\nApostol ramase lângă birou, În picioare, până ce văzu pe\nVidor intrând În odaia de dincolo, pe urmă trecu și el, fără\nșovăire, dregându-și puțin glasul, În mers. Pe fața groparu-\nlui citi un fel de spaimă amestecată cu șiretenie.\n— Bade, vorbi Bologa hotărât, mi-e dragă Ilona și vreau",
  "s-o iau de nevastă, dacă vrea și ea și dacă mi-o dai și dumnea-\nta!\nGroparul Vidor se uită lung În ochii lui, fără să clipească,\nși nu răspunse, parcă n-ar fi Înțeles nimica sau ar mai fi\nașteptat lămuriri.\n— Îmi trebuie răspunsul acuma, numaidecât! continuă\nApostol, enervat puțin de tăcerea bănuitoare a țăranului.\nSă nu crezi că mi-a trăsnit prin cap așa... M-am gândit bine\nși am cumpănit...\nVidor Întoarse ochii spre ferestrele dinspre ogradă, oftă,\nse scărpină În ceafă, clătină din cap și apoi zise rar, uitându-\nse cam pieziș la ofițer:\n— De... domnule locotenent, vorbă mare ai spus, recun-\nosc, că știm și noi omenia și cuviința, măcar că suntem oa-\nmeni de rând, cum ne-a lăsat Dumnezeu... Apoi, nu zic, ți-\no fi ea dragă d-tale, fata, dar și eu sunt om bătrân și am\npățit multe și cu lingura cea mare am Înghițit necazurile și\nde aceea cred că nu-i pentru dumneata fetișcana noastră...\nCă ea, sărăcuța, nici avere n-are, nici Învățată nu-i și nici-\ncum nu se potrivește cu dumneata, domnule locotenent!\n— Fiindcă mi-e dragă, ne potrivim, murmură Apostol tul-\nburat, ca și cum n-ar fi așteptat Împotrivire.\nGroparul se mai scărpină În cap, mai cercetă din ochi\nÎntr-ascuns pe locotenent, mereu nehotărât și bănuitor. În\nsfârșit merse la ușă și, din prag, strigă:\n— Ilona!... Ilona!... Ia vino-ncoace, iute!\nFata sosi Îndată, Întrebătoare, cu degetele murdărite de\nvopseaua ouălor roșii. Când Îi spuse tatăl său că ofițerul o\ncere de soție, se spăimântă, se uită la Bologa și izbucni În\nlacrimi. Groparul stărui să răspundă “domnului locotenent”,",
  "dar toate fură În zadar: Ilona plângea și nici În ruptul capului\nnu voia să deschidă gura.\n— Ne pierdem vremea de pomană, domnule locotenent,\nzise În cele din urmă Vidor cu dispreț. Muierea tot muiere,\ndin lacrimi n-o scoți nici cu șase boi... De altminteri, ce să\nmai lungim vorba, că fata trebuie să facă precum Îi porunc-\nesc eu!\nSe mai uită o clipă În ochii lui Apostol, apoi se duse la el\ncu mâna Întinsă, rostind apăsat:\n— Mare cinste ne faci, domnule locotenent... De-acu nu-\nmai să fie Într-un ceas bun și cu noroc și să trăiți.\nApostol, luminat de bucurie, se apropie de Ilona, care Își\nacoperise obrajii cu șorțul, plângând mereu Înăbușit.\n— Ilona! șopti el mișcat. Vrei să fii mireasa mea, Ilona?\nEa Își dezveli fața și-i răspunse printr-o privire fierbinte,\nizvorâtă din plâns și Împodobită cu un surâs de fericire. Și\nApostol o sărută, fără sfială, pe obrajii umezi de lacrimi.\n— Atunci să mergem degrabă la preotul satului să ne\nlogodească! zise Bologa, simțind pe buze gustul lacrimilor\nei. Vă aștept În cancelarie...\nSe reÎntoarse la birou, mai liniștit de cum venise. Peste o\njumătate de ceas groparul bătu la ușă, vestindu-l că sunt\ngata de plecare. Atât Vidor, cât și Ilona se Îmbrăcaseră În\nhaine de sărbătoare. Apostol observă că fata Își pusese\nnăframa verde de ieri și mai ales lăibărașul de catifea roșie\ncare-i rotunjea sânii.\nPreotul Boteanu se cruci de mirare când se pomeni iar cu\nBologa, și Încă Întovărășit de Vidor cu fata... Întrebă cu glas\npuțin Îngrijorat:\n— Ce-i, Apostole?... Ce s-a Întâmplat?... Că doar nici trei",
  "ceasuri n-au trecut...\n— Tu m-ai Învățat, părinte, și ne-am grăbit să-ți cerem\nbinecuvântarea! zise Apostol zâmbind.\nBoteanu, nedumerit, Îi pofti În odaia unde odinioară a\nprimit pe Apostol și ceru nerăbdător explicații. Când află\nhotărârea lui Apostol, se uită pe rând la toți trei, neputân-\ndu-și ascunde mirarea. Apoi se scuză pentru o secundă, ieși\nafară, desigur să spuie și preotesei ce minune s-a Întâmplat,\nși reveni cu patrafirul, crucea și cartea de rugăciuni.\n— Dacă-i așa, să ne rugăm Domnului să vă blagoslov-\nească unirea, murmură preotul, foarte blând, deschizând\ncartea.\nCiti rugăciunile obișnuite, căutând să le Înveșmânteze În\ncât mai multă evlavie și solemnitate. Pe urmă sărutară cu\ntoții crucea, iar tinerii se Îmbrățișară. Preotul mai adăugă\ncâteva cuvinte, Îndemnând mai cu seamă pe Ilona să\nprețuiască norocul ce i l-a trimis Dumnezeu și să se silească\na fi vrednică de bucuria care i se hărăzește din mila cerului.\nFata plânse și groparul se Înduioșă.\n— Acuma Însă poftiți și luați loc, să cinstim cu un pahar\nde vin ceasul acesta de fericire, cum e datina strămoșească!\nzise Boteanu, scoțând și Împăturind patrafirul.\nCa și cum ar fi fost aranjate toate pe rotile, pe dată sosi\nservitoarea cu sticla plină și cu paharele și, peste câteva clipe,\nÎnsăși preoteasa, strălucitoare de nerăbdare.\n— Uite, căprioară, prietenul nostru și-a ales mireasă pe\nIlona! strigă preotul, cu totul vesel, umplând paharele.\nPreoteasa felicită pe Apostol și-i lăudă pe Ilona că-i fată\ncuminte și... În glasul ei Însă era atâta uimire, că Apostol\nnici nu Îndrăzni să răspundă și se bucură când “căprioara”\ntrecu la Ilona, s-o descoase și să-și astâmpere curiozitatea",
  "prin fel de fel de Întrebări.\nDupă ce preoteasa se mai potoli, Boteanu le spuse o veste\ngrozavă, pe care adineaori, Îndată ce a plecat Apostol, i-a\nadus-o un soldat ce se află În gazdă pe aici, prin vecini...\nSoldatul tocmai se Întorcea din Făget și acolo a aflat că azi-\nnoapte au fost prinși, nu se știe unde, trei bieți țărani, de-\nspre care se zice că sunt spioni și că au trimis anume știri de\nÎnsemnătate vrăjmașilor, prin front. Groparul interveni de-\ngrabă cu lămuriri mai complete: el a văzut cu ochii pe cei\narestați. Generalul cel mare șade doar În casa cumnatului\ndin Făget și cumnatul, fiind și primar, știe tot ce se face și ce\nse petrece. Adevărul este că de acum două săptămâni a ven-\nit porunca prin sate să nu mai iasă nimeni, nici cu vitele și\nnici după lemne, pe aproape de front, dar oamenii, nătângi\nși proști, nu Înțeleg de vorbă bună și parcă Înadins numai\npe acolo umblă... Militarii au tot Închis ochii și s-au mulțumit\nsă-i ia la goană. De vreo câteva zile Însă divizia face pregătiri\nmari pe front, nu se știe cu ce scop și din ce pricină. Și atun-\nci au băgat de seamă că orice ordin se dă aici și orice mișcare,\npeste o zi, două, ajunge și la cunoștința dușmanului. În\nsfârșit s-a zis că trebuie să fie pe aici spioni, iar spionii nu\npot fi decât tocmai țăranii care, În ciuda poruncilor strașnice,\nse vâră mereu prin zona frontului. Așa au pus mâna azi-\nnoapte pe trei și i-au adus Între baionete la Făget. Genera-\nlul e atât de mânios, că a poruncit să-i spânzure pe toți trei,\nca să dea o pildă strașnică. Mâine are să-i judece Curtea\nMarțială, și dacă generalul cel mare a poruncit, apoi de bună\nseamă că o să-i și spânzure...\n— Cumnată-mea, săraca, a plâns ca o nebună de mila lor,\nsfârși groparul. Doi sunt din Făget, oameni cunoscuți, româ-\nni, iar unul e de aici, de la noi... Bietul Horvat, domnule",
  "părinte, că trebuie să-l știi, de pe ulița gării... Vai de capul\nlui! Mă bătea gândul să-i spun nevestei sale, dar nu știu...\nparcă mi-e groază!... Și iaca așa!... Tocmai era să-i povestesc\ndumnealui, domnului locotenent, dar cum m-a luat cu fata,\nam și uitat, uita-m-ar moartea!\n— Doamne, iartă-ne păcatele și apără-ne de primejdii!\nmurmură preotul, Închinându-se cu evlavie. Moartea ține\npraznic mare În vremurile de azi... O, Doamne, neÎnțelese\nsunt și prea Înțelepte hotărârile tale! Fie-ți milă de\nslăbiciunule noastre și nu ne lăsa fără mângâiere acum și\npururea, amin!\nApostol Bologa Își făcu cruce de trei ori, cu ochii muiați\nÎn lacrimi, cu inima Însângerată de o milă mare.\nLa plecare, preotul Îi strânse mâna prelung și-i zise:\n— Apoi să vii negreșit la Înviere, Apostole... să-ți mai\nÎntărești inima și credința În Dumnezeu, că vezi bine cât de\ncumplite-s vremurile și câtă nevoie are sufletul omului de\nsprijin și de Îndurare!\n— Negreșit! răspunse Apostol din toată inima.\nDupă-amiaza trecu ca părerea, În cancelarie, la lucru.\nSeara, la cină, spuse și lui Petre că se va Însura cu Ilona.\nOrdonanța Îi ură noroc numai cu jumătate de gură: aflase\nvestea de la Însăși Ilona și nu putea pricepe cum să ia\n“domnișorul” de nevastă o țărăncuță și săracă, și proastă,\ncând ar fi găsit atâtea fete de boier, numai să fi Întins un\ndeget.\nPorunci seara soldatului să-l trezească la vreme pentru\nÎnviere. Pe la miezul nopții se deșteptă În alintările Ilonei:\n— Scoală, leneșule... Aide, să nu pierzi tocmai Învierea!\nPână să se dezmeticească, fata dispăru fără zgomot... Se\nÎmbrăcă În grabă. Răcoarea nopții Îi Învioră pașii. Cerul era",
  "senin, vânăt, și stelele pâlpâiau ca niște luminițe pe bolta\nunei imense catedrale.\nCurtea bisericii era plină de oameni și totuși mai soseau\nmereu, care singuratici, care În pâlcuri. Bisericuța de lemn,\nveche, lăsată Într-o parte și proptită cu bârne ca să nu se\ndărâme, cu turnulețul răsucit puțin, cu ușa atât de joasă, că\ntrebuia să te pleci intrând, de-abia se deosebea În Întuneric\ndintre pomii bătrâni care-și Întindeau ramurile, ca niște brațe\nocrotitoare, până deasupra acoperișului... Dinlăuntru, ca\ndintr-o peșteră, se auzea un glas chinuit, mormăind când\ntărăgănat și dureros, când aspru și ascuțit.\n— E prea devreme, șopti cineva lângă Bologa, căci\npărintele slujește așa fel Încât tocmai când se crapă de ziuă\nsă isprăvească liturghia!\n— Mai bine prea devreme decât să n-ai loc nici măcar În\ncurtea bicericii, răspunse altul cu imputare.\nOamenii se Îmbulzeau, șopteau. Ici-colo se stăpâneau\nrâsete Înăbușite. Întunericul Începea să se Îmblânzească.\nÎn sfârșit ușa bisericii se lumină și, peste câteva minute,\npreotul, cu Evanghelia pe braț și cu o lumânare aprinsă În\ncealaltă mână, se ivi În prag. Zeci de lumânărele se Întinseră\nnerăbdătoare spre preotul În odăjdii strălucitoare și În curând\ncurtea bisericii se umplu de luminițe galbene, plăpânde, ca\no ceată sfioasă de suflete care așteaptă, tremurând la porțile\ncerului, glasul izbăvirii.\nPrintre țăranii ce se Înghesuiau În jurul preotului, Apostol\nBologa văzu și mulți soldați, cu fețele transfigurate de evla-\nvie, bolborosind rugăciuni fierbinți. Dar mai ales se miră,\nzărind, la o parte, cu lumânărica aprinsă, pe sergentul ungur\nde la cancelaria lui.\nApoi Începu slujba. Preotul Boteanu cânta blând, cu glas",
  "subțire, cu ochii Închiși sau ridicați spre Înălțimile cerești.\nLumina juca pe fața lui slabă, dându-i Înfățișarea unui sfânt\ndintr-o icoană veche. Împrejurul lui Apostol buzele oame-\nnilor, uscate, se mișcau repede, nesățioase. Fumul de tămâie\nse răspândea În valuri albastre și credincioșii Îl sorbeau cu\nbucurie ca o mireasmă din altă lume.\n— ...S-ascultăm sfânta evanghelie! cântă preotul,\ntărăgănat, uitându-se peste capetele mulțimii cu o privire\ncare parcă vestea o taină nouă.\nToată lumea căzu În genunchi. Apostol asculta dus, cu\nochii pe buzele preotului. Cuvintele se legănau, pluteau și\nse Împreunau Într-o melodie stranie, care-i picura În suflet\nnemărginită Încredere. Încet, În neștire, plecă fruntea În\npământ, simțindu-și inima copleșită de ceva nespus de amar.\nApoi deodată auzi iar glasul preotului, triumfător și puternic,\nvesel ca o trâmbiță de argint:\n— Hristos a Înviat din morți...\nApostol sări În picioare. Toți oamenii cântau, cu fețele\nalbe de bucurie. Și glasurile fâlfâiau ca niște stegulețe de\npace și se ridicau În văzduhul limpede și se Înălțau tot mai\nsus, până la tronul mângâierilor cerești...\n7\nÎn duminica Paștilor avu mai mult de lucru la cancelarie,\ntotuși la prânz făcu o pauză și luă masa Împreună cu Vidor\nși cu Ilona. Groparul Îi povesti a doua oară, cu amănunte\nnoi, despre cei trei țărani arestați și, muncit de curiozitate,\nse repezi după-amiază până la cumnatul său, să mai afle\nnoutăți. Putea acuma pleca liniștit, fiindcă nu mai avea grija\nfetei.",
  "— De-aci Înainte ai s-o păzești d-ta mai strașnic decât\nmine, zise către Bologa, clipind șiret.\nSpre seară, Înainte de a se Întoarce groparul din Făget,\nse auzi prin sat că cei trei Împricinați au fost osândiți la\nmoarte de Curtea Marțială și că chiar mâine vor fi spânzurați.\nVestea umplu de groază pe săteni și pătrunse ca o ștafetă\nsinistră prin toate casele, mohorând bucuria sărbătorilor.\nTotuși, groparul Vidor aduse și noutăți. Mai Întâi că\nosândiții vor fi executați Într-adevăr mâine dimineață, Înainte\nde răsăritul soarelui. S-au dus rudele, cunoscuții lor, și au\nÎngenuncheat și au plâns În fața generalului, să-i ierte, să-i\nfie milă... Aș! Generalul e foc și i-a alungat cu jandarmii. Pe\nurmă alta: azi-noapte au mai fost arestați Încă patru oame-\nni, tot din Făget și tot În zona frontului, iar mâine o să-i\njudece și pe aceștia.\n— În sfârșit, se vede că generalul și-a pus În gând să ne\nspânzure pe toți, rând pe rând, oftă groparul, foarte poso-\nmorât.\nSe mai duse pe la vecini să le povestească nenorocirea ce\ns-a abătut asupra oamenilor din senin, dar se Întoarse de-\ngrabă acasă, se schimbă și plecă iar la Făget.\n— Poate să le fiu de folos bieților oameni, cu meseria\nmea, zise luându-și rămas bun de la Apostol și Ilona,\nÎnchinându-se, Doamne ce năpastă!... Doamne, ferește!...\nA doua zi Vidor veni acasă la amiază, numai să dea de\nștire că cei trei au fost spânzurați Într-o braniște, la margin-\nea șoselei, jumătate calea Între Lunca și Făget.\n— Nici nu le-au ridicat spânzurători, povesti groparul,\nplângând ca o babă. I-au agățat, ca pe niște câini, pe câte o\ncracă de copac... Am vrut să le facem groapă, cum se cuvine\ncreștinilor, dar nu i-au coborât din ștreang... Zice că-i porun-",
  "ca să atârne acolo trei zile și trei nopți, să-i vază toată lumea\nși să se Învețe minte!... Doamne, Doamne, apără-ne! Până\nce le-au pus lațul de gât, s-au jurat bieții oameni că nu-s\nvinovați... Parcă a vrut cineva să-i asculte?... Ordin și iar\nordin!... Și uite-așa, a doua zi de Paști! Doamne, mare ești\nși mare-i mila ta, Doamne!... Și mai sunt patru Închiși!...\nPorni numaidecât Înapoi, spre Făget, fără să ia ceva În\ngură, cu ochii arși de lacrimi, gârbovit de spate ca și cum\nÎntr-o zi ar fi trăit zece ani.\nPeste vreo două ceasuri, tocmai pe când Apostol era mai\nocupat, năvăli În cancelarie căpitanul Klapka strigând:\n— Bologa! Fericitule!... Ai sosit din concediu?... De\nmult?... A, fericitule!... Dar barem ești sănătos acuma?\nÎmbrățișă zgomotos pe Apostol, copleșindu-l cu Întrebări.\nEra puțin slăbit la față, numai bărbuța de milițian părea mai\nblondă, mai rară și mai neÎngrijită. După câteva minute,\nBologa Îl pofti dincolo, să vorbească mai În tihnă. Acolo\ngăsiră pe Ilona, care nu mai lăsa pe Petre nici să intre În\nodaie, geloasă și dornică să-și servească ea singură logod-\nnicul și să-l Îngrijească. Klapka, văzând-o, nici una, nici două,\no luă ștrengărește de gușă, alegându-se cu o palmă zdravănă\npeste mână.\n— Aa? Aprigă fetiță! murmură căpitanul uimit. Ce-i drept,\nlovește țapăn!... Dar cine-i frumoasa, Bologa?... Ehei, bine\no duci tu aici! De aceea nu-ți pasă de noi!\n— E logodnica mea, zise Apostol zâmbind.\n— Cum? Logodnica...ta? Întrebă Klapka complet zăpăcit.\nBine, dar asta-i... asta-i nebunie, Bologa!... Iartă-mă, poate\ncă sunt bădăran, totuși... nu pricep! Nu pricep nimic!\n— Ei, dacă ar pricepe omul toate câte nu le pricepe, ce\nfarmec ar mai avea viața? răspunse Bologa vesel. Mai bine",
  "șezi colea, odihnește-te puțin și să ciocnim ouă roșii, că e a\ndoua zi de Paști.\nȘi, În vreme ce Klapka se așeză la masă, aiurit, Apostol\nieși În tindă și se reÎntoarse apoi Împreună cu Ilona, care\naducea o farfurie cu ouă roșii și alta cu pască și cozonac.\nCăpitanul se sculă În picioare și, foarte galant și Încurcat,\nzise către Ilona:\n— Adineaori am fost rău-crescut... dar n-am știut că...\nam crezut că... să mă ierți...\nDeși nu știa boabă nemțească, Ilona Înțelese cam ce vrea\nKlapka, se uită la el lung și apoi pufni Într-un râs atât de\nvesel, că amândoi bărbații râseră Împreună cu ea.\n— Fetița... adică logodnica ta, e mare ștrengăriță! zise\nKlapka după ce Ilona fugi afară, să râdă În voie. Oricum,\nadăugă pe urmă serios, logodna asta e un mister, pentru\nmine, firește...\n— Și pentru mine! șopti Apostol cu o fâlfâire de entuzi-\nasm. Dar nu numai logodna, ci toată viața, Începând cu su-\nfletul meu și sfârșind cu infinitul Înstelat!\nCăpitanul Îi aruncă o privire mirată și reluă nehotărât:\n— Bine... așa se zice... Astea-s dintre vorbele mari pe\ncare toți le simțim și nimeni nu le Înțelege aievea... Logod-\nna Însă e ceva material, e un fapt precis. Ceva ce nu pricep\nÎn logodna aceasta sunt motivele care te-au Îndemnat să-ți\nlegi viitorul cu o fetiță, nostimă, negreșit, dar necivilizată...\nÎn sfârșit, un om ca tine ce poate găsi Într-o țărăncuță, și\nÎncă unguroaică? Uite, asta nu pricep, dragul meu!\n— Sufletul e același la țărancă și la contesă, răspunse\nBologa cu mai multă Însuflețire. Cel puțin În privința cupr-\ninsului... Numai forma a schimbat-o civilizația. Și ești sigur\ncă schimbarea s-a făcut Întru fericirea omului?... Nu, nu, eu",
  "cred că civilizația a falsificat pe om și l-a Înrăit; omul primi-\ntiv e bun și drept și credincios, de aceea e mult mai fericit ca\nomul civilizat!... Imensei majorități a omenirii civilizația nu\ni-a dăruit până azi decât războiul, care pune față În față mil-\nioane de oameni și care ucide mii și mii de suflete Într-o\nsecundă! Binefacerile civilizației se răsfrâng numai asupra\ncâtorva privilegiați suferind de plictiseală și de spleen. Pen-\ntru o mie cinci sute de milioane de oameni civilizația e o\npacoste, dacă nu chiar un rafinat sistem de robire!\n— Oare fără binefacerile civilizației ai mai putea tu Însuți\nsă te ridici Împotriva lor? Întrebă Klapka cu un surâs.\n— Atunci n-aș fi simțit nevoia să le disprețuiesc și aș fi\nfost desigur mai fericit! strigă Apostol Îndârjit. Civilizația d-\ntale stârnește În bietul suflet omenesc numai Întrebări, dar\nnu e În stare să-ți ofere nici un răspuns! Fiece “cucerire” a\ncivilizației a dărâmat câte-o bucățică din fericirea omului,\npână ce nu i-a lăsat În suflet decât un morman de ruine... În\nlocul credinței a pus formule, chiar pe Dumnezeu ar vrea să-\nl vâre Într-o formulă ingenioasă, iar pe urmă să-și frece mâi-\nnile și să zică: “Poftim, am cucerit și pe Dumnezeu!”... Însăși\nmuzica divină, care e viața, a tot despicat-o și a explicat-o,\nÎncât azi sărmanul om “civilizat” nu mai știe Încotro s-o\napuce, dezgustat și de sine Însuși... Mi-e scârbă de civilizație,\ncăpitane! Zece mii de ani de civilizație nu prețuiesc cât o\nsingură clipă de adevărată Împăcare sufletească!\nKlapka Îl asculta din ce În ce mai nedumerit, Își smulgea\nbărbuța, nerăbdător, gândindu-se mereu să-l Întrerupă și să-\ni spuie că pentru altceva a venit el aici...\n— Dragă Bologa, eu... Încercă Klapka să zică.\nDar Apostol, grăbit, parcă i-ar fi fost frică să nu-și piarză\nșirul sau parcă ceea ce spunea Îl apăsa pe suflet și vroi să",
  "scape mai repede de apăsare, continuă:\n— Numai un moment, căpitane... Să Înmormântez\ncivilizația În inima mea, definitiv. Ea mi-a zdrobit viața și m-\na chinuit douăzeci de ani, neÎncetat... Ea m-a Îndemnat să-\nmi călăuzesc viața după concepții și formule și principii. De\ncâte ori viața trăgea cu buretele peste construcțiile mele\nneroade, Îmi făceam altele mai năzdrăvane și mă mândream\ncă eu...— Eu, cu e mare — am izbutit să-mi croiesc, soarta,\nsă mă pun de-a curmezișul vieții și al lui Dumnezeu!... A\ntrebuit să mă izbesc cu capul de toți pereții până să mă\nsmulg din ghearele rătăcirilor, până să mă regăsesc pe mine\nÎnsumi, sufletul meu Însetat de Dumnezeu și de fericire!\n— Da... da... omul are nevoie de un sprijin sufletesc, mur-\nmură căpitanul.\n— Așa-i? zise Bologa stăruitor, ca și cum aprobarea l-ar fi\nÎntărit. Așa-i?... Așa-i... Un sprijin, căpitane!... Credință,\nmultă, nesfârșită, oarbă... Credința-i Dumnezeu, căpitane!\nAtunci Însă, parcă exuberanța l-ar fi rușinat, se uită la\nKlapka o clipă și urmă cu alt glas, foarte schimbat:\n— Vorbesc, vorbesc și... Nu te supăra! Mi-e plină ini-\nma... Te rog! adăugă zâmbind și arătând farfuriile de pe\nmasă. Sunt făcute de logodnica mea... O cheamă Ilona...\nȘezi! De ce stai În picioare?\nSe așezară amândoi. Klapka Îmbucă din pască și vorbi\nmestecând:\n— Îmi aduc aminte când ai fost pe la mine, pe front...\nȘtii, când cu ofițerul român... Cât erai de zbuciumat... Am\ncrezut că te-ai supărat pe mine fiindcă nu m-am entuzias-\nmat de planurile tale de fugă... ții minte? Ai plecat furios...\n— Da... furios, zise Apostol dând din cap.\n— Ai avut noroc cu boala, reluă căpitanul Înghițind un",
  "gălbenuș tare. Nu știu de ce am avut și mai am Încă\npresimțirea că te-ar prinde dacă ai Încerca să treci dincolo...\nNu știu... De aceea Îți port mereu de grijă. Poate că-i o\nsuperstiție... Oricum, te-ai născut Într-o zodie cu noroc,\nBologa!... Mai Întâi pentru că ai scăpat de front... Aici parcă\nnici n-ai fi În război...\n— Adevărat, parcă nici n-ar exista războiul! făcu Bologa\ncu un surâs mulțumit. Sunt ca un funcționar bătrân, ori ca\nun cal de tramvai. Toată ziua cu aceleași registre și foi de\nmuniții... notez, controlez, adun... O mașină de cancelar-\nie... Adevărat! Nu mă mai gândesc la război și chiar la nimic...\nÎn realitate, fericirea Îngustează cumplit orizontul omului,\nnu crezi?\n— Poate... În orice caz pe front n-ai răgaz să uiți unde te\nafli, zise Klapka, oftând si plecând ochii, În care apăruse o\nÎngrijorare grea. De vreo zece zile avem fierbere și pregătiri\nși ordine peste ordine Încât te trec sudori reci... Ce-o fi,\nDumnezeu știe, vom ataca noi, sau așteptăm atacul lor?...\nAm fost azi pe la cartier, chiar de acolo vin... Toți sunt muți\nși gravi și ridică din umeri: să-i ia dracul pe toți!... Și pre-\ntutindeni o vigilență extraordinară, mai ales că În ultimele\nzile au Început oamenii să dezerteze la dușman pe capete,\ncu deosebire românii... Numai azi-noapte am aflat c-ar fi\nșters-o vreo cinci infanteriști, așa că-ți Închipui ce-i pe la\nnoi!\nKlapka se uită la Apostol cercetător, ca și cum ar fi vrut să\nvază ce impresie i-au făcut știrile acestea. Apostol Însă as-\nculta liniștit, și În ochii lui pâlpâia blând numai milă și\ntristețe. Căpitanul continuă cu mai multă inimă:\n— Și aici cu civilii... Ai zice c-a turbat generalul. Am văzut\ntrecând spre Făget... Sunt trei spânzurați, la marginea șos-",
  "elei, Într-o pădurice... Mi-am adus aminte de pădurea\nspânzuraților... Până și calul meu s-a speriat și a pornit Într-\nun galop nebun... Acuma, la Întoarcere, nici n-am mai venit\npe șosea, ci am luat-o pe linia drumului-de-fier, ca să nu mai\nvăd grozăvia ceea... Și Curtea Marțială de-abia și-a Început\nactivitatea! Tocmai când să plec Încoace, am auzit c-ar mai\nfi condamnat pe patru țărani... Un ceas a durat judecata și\nÎntr-un ceas patru spânzurați!\nCăpitanul tăcu iar, așteptând parcă ceva. Ochii lui Bologa,\nÎnecați În lacrimi, Îl priveau lung, fix, adânc.\n— Dar tot la cartier, zise Klapka după o pauză, cu fața\nÎnseninată puțin, am aflat că vor să retragă pe toți soldații\nromâni din front și să-i trimită aiurea... Nu știu dacă și pe\nofițeri... Dacă ar fi adevărat, ai putea răsufla și tu liniștit!...\nDe aceea trebuie să te astâmperi acuma, Bologa, adăugă\ndeodată cu căldură. Să fii mulțumit că ești aici și să aștepți\nnorocul!... Ți-am mai spus eu odinioară că norocul e salva-\ntorul nostru...\n— Da... norocul și Dumnezeu, Îngână Apostol tulburat,\nÎnchizând pleoapele, Încât două șiroaie subțiri de lacrimi i\nse rostogoliră pe obrajii palizi și alunecară pe piept, Însem-\nnând două pete sărate deasupra buzunarelor tunicii verzui.\nAcuma nu mai vreau nimic... Acuma Dumnezeu Îmi poartă\nde grijă și mă călăuzește... Cum va orândui Dumnezeu, așa\nvoi face, căci toate speranțele mele În Dumnezeu s-au adu-\nnat... numai Dumnezeu...\nKlapka se ridică vesel, cu o explozie de bucurie, și-l\nÎmbrățisă strigând:\n— Ei, atunci pot să-ți mărturisesc că numai pentru aceas-\nta m-am abătut pe aici, Bologa!... Te știam nebun și muream\nde frică să nu cazi În capcană!... Dacă ai ști ce bucurie mi-ai",
  "făcut, m-ai săruta!... Slavă Domnului, de-aci Încolo n-am să\nmai tremur de câte ori văd vreun arestat pe front...\nApostol Bologa Îl sărută, mișcat, pe obraji...\nÎn aceeași seară sosi ordinul ca Petre să se prezinte În\ndouăzeci și patru de ore la regiment; În locul lui, regimentul\nva pune alt soldat la dispoziția locotenentului Bologa. Când\naflă Petre, rugă pe Apostol să nu-l lase, și toată noaptea o\npetrecu citind Visul Maicii Domnului și zicând rugăciuni. A\ndoua zi Însă trebui să plece... Fiindcă Apostol rămase mâh-\nnit, Ilona Îl asigură că nu mai are nevoie de ordonanță de\nvreme ce ea e lângă el, gata să-l urmeze oriunde, chiar pe\nfront.\nGroparul veni după-amiază, zdrobit, și În loc să mai poves-\ntească ce-a văzut, mormăi plângând:\n— Acum sunt șapte... șapte... șapte...\n8\nApostol Bologa Își zicea și simțea că acuma cea mai mare\nnenorocire pentru el ar fi despărțirea de Ilona. I se părea că\nviața lui Începe undeva, departe, dar de-abia de la Ilona se\nluminează, ca o odăiță plină de soare și de bucurie. O fericire\nsimplă, tumultuoasă și copilărească Îi sălășluia În suflet...\nStătea În cancelarie, lucra cu râvnă de slujbaș conștiincios,\nși vremea Îi trecea repede, pentru că la sfârșit Îl aștepta Ilo-\nna. Iubindu-se, făceau numai planuri de viitor. Apostol Îi\nzugrăvea cum are s-o Învețe carte, cum va Îmbrăca-o mai\nfrumos ca orice doamnă, și cum va fi ea cea mai frumoasă\nfemeie din lume... Ilona, firește, asculta fermecată, se Învoia\nla toate, dar Îi cerea mereu să-i jure că o iubește și că nicio-\ndată n-are să se uite, nici cu coada ochiului, la altă femeie...\nJoi după-amiază, exact la ora patru, Apostol Își Între-",
  "rupse lucrul la birou și trecu la Ilona, să-i spuie c-a hotărât\nsă facă nunta la Parva, cu alai mare și cu lăutari, iar de cunu-\nnat să-i cunune preotul Boteanu... Nu apucă să sfârșească.\nPe ulița hopuroasă se auzi duduitul unui automobil ce se\napropia În goană. Bologa, mirat, se duse la fereastră și văzu\ncă mașina oprește brusc În fața casei. Se Întoarse spre Ilona\nÎntrebător. În ochii ei, peste rămășițele bucuriei, lucea o\nspaimă.\n— Du-te repede, că te caută pe d-ta! șopti ea, agățându-\ni-se de braț.\nApostol ieși, nedumerit, În ușa tinzii. Pe poartă tocmai\nintra un plutonier Înalt, deșirat, cu fața cenușie și uscată,\nfără mustăți și cu niște favorite sure. Lui Apostol i se păru\ncunoscut, dar nu-și amintea de unde.\n— Ordin urgent de la excelența-sa! raportă plutonierul,\nsalutând respectuos, cu glas moale și totuși aproape obraznic\nși poruncitor.\nÎntinse un plic. Bologa se uită Întâi la plic, apoi la plu-\ntonier și, gândindu-se unde a mai văzut pe plutonierul ac-\nesta cu fața cenușie, zise:\n— Aștepți răspuns?\n— Da, domnule locotenent, răspuns foarte urgent! zise\nplutonierul mai poruncitor parcă și salutând din nou.\nDesfăcând plicul, Apostol nu se putu stăpâni să nu\nÎntrebe, nervos:\n— Te-am mai văzut undeva pe d-ta, plutonier!... Unde\nservești, la ce birou?\n— La pretura diviziei, răspunse plutonierul cu un zâm-\nbet urât.\n— Da? mormăi locotenentul, tot nedumerit, fiind sigur\ncă l-a văzut aiurea, undeva, și necăjit că nu-i vine deloc În",
  "minte unde anume.\nÎși aruncă ochii În foaia de serviciu, iscălită de un aghio-\ntant. Era invitat să se Înfățișeze imediat la comandamentul\ndiviziei spre a primi ordine.\n— Bine, zise Bologa liniștit. Voi veni mâine dimineață,\ncăci acuma tot e târziu și până să ajung eu acolo, excelența...\n— Aveți mașina la dispoziție, domnule locotenent, Îl\nÎntrerupse plutonierul, stăruitor. Chiar am ordin să vă...\n— A, da... așa-i... Atunci, bine... Atunci așteaptă puțin,\nfăcu Apostol, plictisit numai pentru că trebuia să se despartă\nde Ilona.\nIntră În cancelarie, spuse că pleacă la cartier, apoi se duse\ndincolo unde Ilona Îl aștepta tremurând, plânsă, cu o\nbănuială rea În inimă.\n— De ce te cheamă? șopti ea atât de Încet, parcă odaia ar\nfi fost plină de vrăjmași la pândă.\n— Ei, cine știe ce fleacuri, mormăi Apostol cu glas in-\ndiferent, gătindu-se de drum.\nApoi, după ce Își puse casca, merse lângă ea, tulburat și\nel acuma, simțind În suflet o prevestire grea. Vru să-și as-\ncundă Însă neliniștea și bolborosi:\n— Ilona... la revedere!... N-ai nici o grijă... Spune-i și\ntatălui tău... Adică... da... el e chiar În Făget, da... Am să-i\nspun eu... Fii liniștită, micuțo... liniștită!...\n— Ia seama pe acolo! murmură Ilona cu obrajii lăcrimați,\nrugătoare și Înfricoșată. Dumnezeu să-ți ajute!\n— Amin! murmură Apostol, Închinându-se. Pe urmă o\nstrânse În brațe și o sărută, șoptindu-i În ureche, ca o\nmărturisire de dragoste:\n— Liniștită... N-ai grijă... Mireasa mea...\nPlutonierul stătea În mijlocul ogrăzii, rezemat Într-un",
  "picior, cu mâna În șold, cu ochii Închiși, parcă i-ar fi fost teamă\nde lumina soarelui. Zărindu-l așa, Apostol Bologa Își ream-\ninti brusc că l-a văzut În Zirin, la execuția lui Svoboda, in-\nstruind În spatele spânzurătorii pe caporalul scund și negri-\ncios care avea să fie călău. Apostol se scutură ca de un gân-\ndac grețos și se urcă În automobil fară să se mai uite la el.\nNimai când porni mașina, Întoarse capul. Ilona era În poartă;\ngura zâmbea, ochii plângeau...\nPe șoseaua netedă, automobilul zbura. Bologa privea\ndrept Înainte, văzând În același timp spatele șoferului și al\nplutonierului, botul mașinii și panglica sură, șerpuită, ce\nvenea și se pierdea sub roțile vertiginoase. Gândurile lui Însă\nalergau când Înainte, când Înapoi, fără astâmpăr, ca un cârd\nde păsări rătăcite. Oare de ce Îl cheamă generalul? Poate că\nreclamația lui Pălăgieșu... dar tocmai acuma?... Și Ilona, cum\na rămas În poartă... parcă și-ar fi luat rămas bun pentru tot-\ndeauna... De ce și-a luat rămas bun?\nȘoseaua pătrundea Într-o pădure de brazi. Înainte de a\nieși din pădure, Apostol auzi un glas care-i risipi gândurile.\nÎn aceeași clipă văzu fața cenușie a plutonierului, Întoarsă\nspre el, Împărțită În două de un rânjet.\n— Numaidecât ajungem, domnule locotenent, la locul\nunde sunt spânzurați spionii, zicea plutonierul și, parcă n-ar\nfi mișcat deloc fălcile, rânjetul ciudat Îi rămânea neclintit.\nMerită să vedeți cum atârnă și acum ca niște...\nAutomobilul, trecând peste o groapă, curmă vorbele\nplutonierului. Bologa, uitându-se mereu În fața lui, tăcu și\nÎntinse doar gâtul, ca și cum ar fi vrut să vază mai bine.\n— Mai este o cotitură, urmă plutonierul, cu mândrie În\nglas.\n— Două, două! strigă șoferul, fără a Întoarce capul.",
  "— Așa-i... da... două, exact! zise iar plutonierul, rușinat,\ndar cu ochii tot spre locotenent, așteptând, poate, un\nrăspuns.\nGlasul plutonierului enerva cumplit pe Bologa. Își smulse\nprivirea din fața lui și o ridică mai sus, Înainte. Sufletul Întreg\ni se ghemui Într-o așteptare chinuitoare. Dar când sosiră la\ncotitura a doua, Îi fulgeră deodată prin creieri numele lui\nKlapka, de care se lega, ca o dantelă În jurul unui nasture,\npădurea spânzuraților... Și numaidecât așteptarea se\nschimbă Într-o groază cu mii de ghimpi, care-i Înțepau ini-\nma din ce În ce mai dureros.\nCotitura rămase În urmă. Șoseaua cobora Într-o groapă\nlargă, cu fundul de livezi și ogoare. În mijlocul gropii, ca un\nsmoc de păr pe o chelie de perucă cu marginile răsfrânte,\nÎnnegrea o braniște.\nMașina parcă nici nu mai atingea pământul... Plutonierul\nse uită iar Înapoi, repede, crezând că locotenentul va po-\nrunci să micșoreze iuțeala. Apostol nu vedea nimic... Pan-\nglica sură, copacii braniștii...\nÎn câteva clipe automobilul Înghiți cele patru sute de\nmetri cât ținea păduricea, și totuși lui Bologa i se păru c-a\nmers o veșnicie, atât de bine a văzut tot. Pe dreapta erau\npatru, fiecare pe câte un copac, toți cu capetele goale,\nlegănându-se foarte ușor, parcă numai de vântul stârnit de\ngoana mașinii. Cei doi de la margini Întorceau spatele și\naveau opinci În picioare. Unul din mijloc cu niște bocanci\nplini de noroi, privea cu ochii negri cât cepele În șanțul șos-\nelei și, din fața umflată, violetă, scotea limba vânătă spre\ntrecători. În stânga atârnau trei, uitându-se pe șoseaua\ndreaptă, nepăsători și neclintiți, dar cu creștetele lipite de\ncrengile de deasupra. Doi erau Într-un arin bătrân, mai sus\nca ceilalți, iar mai Încolo, pe o cracă subțire, care te miri\ncum nu se rupea, se vedea unul singuratic, cu mâinile legate",
  "la spate, scurt și slab, ca un copil, cu fața toată cafenie, ca și\ncând ar fi fost muruit cu lut gras. Din același copac și la\naceeași Înălțime se mai Întindea o creangă groasă, liberă...\nApostol Bologa Îi văzuse pe toți așa de lămurit, că ar fi\nputut spune despre fiecare câți nasturi avea pe hainele mur-\ndare și zdrențuite... Și totuși În ochii lui, cei șapte se multi-\nplicau neÎncetat, iar braniștea se transforma treptat Într-o\npădure fără margini, spintecată de un drum fără sfârșit... Și\nÎn fiece copac al pădurii nemărginite, de-a lungul șoselei\nnesfârșite, i se părea că atârnă alți oameni, mereu alții, toți\ncu ochii după el, cerându-i socoteală...\nAutomobilul gonea acuma alături de linia ferată pe șose-\naua dreaptă și netedă ca o riglă. Braniștea nici nu se mai\nvedea. Înainte, la vreo doi kilometri, lucea turnul bisericii\ndin Făget și, ceva mai aproape, roșea coperișul gării, care\nera chiar În marginea satului. Apostol se uita drept Înainte,\ndar În ochii lui jucau spânzurații, numai spânzurații, din ce\nÎn ce mai mulți și mai mustrători... Apoi deodată, În mijloc-\nul lor apăru iar fața plutonierului, cu zâmbetul supărător,\nce-i descoperea dinții gălbui, cu o gaură neagră În gingia de\njos, și iar auzi glasul enervat, care Încerca să fie lingușitor:\n— Cele două santinele pe care le-ați văzut stau numai\nziua, ca să nu-i ciugulească corbii, pentru că pe aici sunt\nmulți corbi, foarte mulți... Noaptea le retragem, firește...\nnoaptea nu umblă corbii. Întâi fusese ordonat să atârne\nnumai trei zile, dar pe urmă excelența, având În vedere\nÎnmulțirea cazurilor criminale, a hotărât să rămâie acolo\nspânzurații, până la noi ordine...\nBologa nu zărise santinelele și de-abia acuma băgase de\nseamă că plutonierul e știrb. Glasul i se părea cu totul străin\nși parcă ieșea dintr-un beci umed. Înțelegea fiece vorbă și se",
  "mira cum poate vorbi plutonierul atât de liniștit, ca din carte.\nApoi simți o nevoie crâncenă să zică și el ceva și bâlbâi\nrăgușit:\n— Îngrozitor!\nPlutonierul nu auzi bine și căscă ochii cenușii spre Apos-\ntol care, furios, țipă așa de ascuțit, că și șoferul se uită o\nclipă Înapoi:\n— Îngrozitor!\n— Îngrozitor... am Înțeles! făcu plutonierul speriat, fără\nzâmbet, Întorcând repede capul.\nÎndată ce rămase singur, În fața lui Apostol Începu iară să\nrăsară pădurea spânzuraților... Dar acuma părea că toți sunt\nla fel și În privirea tuturor strălucește aceeași Însuflețire\nstranie, ademenitoare, ca și focul din ochii oamenilor care\npornesc la asalt. Apostol se cutremură. “Același om, spân-\nzurat de nenumărate ori, ca o protestare nesfârșită...” Și\ndeodată Își zise: “E Svoboda... privirea lui...” În aceeași clipă\nÎși aminti cu o precizie chinuitoare cum a votat condamna-\nrea cehului, cât a fost de trufaș că a avut onoarea să facă\nparte din Curtea Marțială, cum s-a amestecat, din exces de\nzel, și cum a dat o mână de ajutor la pregătirea execuției,\ncum a apucat ștreangul Încercându-l dacă e destul de rezis-\ntent... În amândouă palmele simțea atingerea aspră a fu-\nniei. Amintirea aceasta i se prefăcu În suflet Într-un simțământ\nde rușine și părere de rău, atât de cumplit, de mustrător,\nparcă ar fi stat În fața lui Dumnezeu În ziua judecății de\napoi. Simțământul straniu Îl stăpâni numai o secundă, și\ntotuși parcă Îi deschise larg porțile adâncimilor nepătrunse,\nunde clocotesc explicațiile tuturor tainelor vieții.\nApoi vedenia spânzuraților pieri brusc, și În inima lui\nApostol coborÎ o liniște mare. Privirile lui Îmbrățișau munții,",
  "și văile, și cerul... Prin răpăiala motorului furios auzea lim-\npede zumzetul frunzelor tinere de fag și clinchetul sec al\nacelor de brazi din depărtare. Verdele mohorât al pădurilor\nse Îngâna Într-o armonie caldă cu albastrul alburiu al\nvăzduhului...\n9\nAutomobilul opri scurt În fața unei ogrăzi largi, cu poar-\nta deschisă. Bologa sări jos, așteptă două clipe pe plutonier-\nul care spunea ceva șoferului, și intrară Împreună, În vreme\nce mașina trecea mai departe.\nDouă case mari, bătrânești, mărgineau ograda. Cea din\ndreapta, cu grădiniță de flori În față, văruită de curând, avea\nvreo cinci odăi. În trei locuia generalul Karg, iar În celelalte\ndouă din fund, proprietarul, Însuși primarul comunei. Casa\ndin stânga era a unui Învățător care a murit, anul trecut, În\nItalia. Ținuse pe sora primarului. Văduva cu cei cinci copii a\nfost nevoită să se mute la o rudă, În sat, fiindcă În casă s-au\ninstalat birourile comandamentului. Mai Înainte ograda a\nfost despărțită cu un gard de uluci, pe care militarii l-au pus\npe foc, Încât acuma fântâna cu cumpănă stătea stingheră ca\no amenințare... În fund se vedea un rând de acareturi noi.\nMai Încolo era grădina cu pruni Înfloriți, mergând până sub\ncoasta de molifți. În fața șoproanelor, mai mulți soldați spălau\ndouă automobile, alături de un Întreg parc de motociclete.\nPrin coridorul și Înaintea ușii caselor din stânga se Îmbulzeau\nsoldați de toate armele, așteptând ordine și, În așteptare,\nse trăgeau și se Împingeau, pufnind de râs și vorbind În\nșoapte, căci generalul nu permitea nici un fel de zgomot",
  "care să-i tulbure ocupațiile...\nLângă fântână, pretorul diviziei stătea de vorbă cu un\ncivil de vreo cincizeci de ani, rumen, chipeș, blajin la Înfățișare,\nÎmbrăcat jumătate nemțește, jumătate țărănește. Pretorul,\nburtos, cu mustața sură, Își Însoțea cuvintele cu gesturi\napăsate, iar omul se uita speriat În ochii lui, dând mereu\ndin cap În semn de aprobare. Când văzu pe Bologa, pretorul\nse Întoarse și-i strigă ușurat:\n— Ei, bine c-ai sosit, dragule!... În sfârșit... Am scăpat de\no grijă teribilă... Închipuiește-ți, s-a Îmbolnăvit locotenen-\ntul din Curtea Marțială și cât pe-aci să nu mai putem\nfuncționa, deși mâine avem o afacere extrem de gravă...\nExcelența nu mai Îngăduie să retragem ofițeri din front pen-\ntru completarea Curții... În sfârșit poți să-ți Închipui prin ce\nemoții am trecut!\nDându-i mâna, Apostol Întrebă:\n— Pentru aceasta mă cheamă generalul?\n— Desigur... Probabil, vrea să-ți dea personal instrucții,\nștii obiceiul lui, zise pretorul cu o Însuflețire ce contrasta\nneplăcut cu grăsimea lui. Fiindcă trebuie să stârpim prin\norice mijloc trădarea, Bologa!... Ce-i aici e nemaipomenit!\nOrice mișcare se face, a doua zi dușmanul o știe... Până și\nintențiile noastre cele mai secrete dușmanul le cunoaște...\nEi bine, asta nu mai merge! Din moment În moment ne\nașteptăm la evenimente importante și iată-ne Înconjurați\nnumai de spioni, parcă am fi În țară inamică... Eu, firește,\nam conștiința Împăcată! Eu de mult mi-am făcut datoria și\nam raportat excelenței că aici nu miroase a patriotism.\nExcelența nu m-a ascultat. Avea Încredere. Zicea că suntem\nacasă... Acuma poftim, acasă!... Chiar aseară mi-au adus jan-\ndarmii doisprezece bandiți, adunați de prin păduri, din",
  "spatele frontului... Doisprezece! Ce zici?... Frumos număr!...\nTocmai spuneam primarului cât sunt de revoltat... Un furni-\ncar de trădători...\nApostol Bologa Îl Întrerupse cu imputare și plictiseală:\n— De ce nu mă lăsați pe mine În pace, căpitane? Ce aveți\ncu mine?\nPrimarul aprobă din cap, Înviorat puțin. Pretorul Însă se\nsupără și răspunse indignat:\n— Apoi, firește, așa vorbiți toți și vă codiți, ca și când\nCurtea Marțială ar fi ceva... de mâna a zecea! Nu vă dați\nseama că, În fond, de noi depinde toată vitejia voastră...\nRăzboiul nu se câștigă numai cu tunuri și cu “ura”, dom-\nnule! Asta a fost odată!... Azi mai mult face creierul decât\nbrațul!... N-ar fi rău să pătrundeți și voi serviciile imense pe\ncare le aducem noi patriei, n-ar fi deloc rău!... Numai men-\ntalitatea voastră e de vină că divizia nici n-are o Curte\nMarțială permanentă, cum scrie la legea de organizare, și că\ntrebuie să adunăm membrii cu arcanul de câte ori se ivesc\ncazuri de judecat! Lipsa de ofițeri nu poate fi o scuză serio-\nasă... Să muncească fiecare cum muncesc eu și atunci nu va\nmai fi lipsă de ofițeri tocmai pentru o instituție atât de nec-\nesară, atât de indispensabilă, cum e Curtea Marțială la o\ndivizie. Adică eu cum sunt și pretor, și magistrat-instructor,\nși procurorul curții, Într-o singură persoană? Firește că munc-\nesc de-mi crapă ochii... Să facă și alții ca mine!... Căci, să\nstiți, băieți, nu există victorie fără Curte Marțială!\nPretorul era căpitan activ și, ca să scape de front, se\nconvinsese că serviciul lui va hotărÎ soarta războiului. Se\ntemea cumplit de moarte și bubuitul tunurilor Îl Îngrozea,\nÎncât Își astupa urechile. Veșnic i se părea că e prea aproape\nde front reședința cartierului și Își dibuia beciuri speciale",
  "unde să se ascundă de aeroplanele vrăjmașe. Se credea totuși\nerou și avea un dispreț aproape curajos față de barbarii din\ntranșee. Acuma, văzând la spatele lui Bologa pe plutonierul\ncu fața cenușie și deoarece Bologa examina casele și acare-\nturile indiferent, parcă nici n-ar fi vrut să-l mai asculte, pre-\ntorul strigă cu mândrie și resemnare:\n— Haidem, plutonier, la muncă!... Noi nu cunoaștem odih-\nna... Asta-i soarta noastră!... Mai avem câteva interogatorii\nși trebuie să Încheiem dosarele, căci mâine e zi mare...\nAruncă o privire disprețuitoare lui Bologa și porni grăbit,\nlegănându-și burta, spre casa din stânga, urmat de aproape\nde plutonierul credincios.\nApostol oftă ușurat... Apoi, după un răstimp, Întrebă pe\nprimarul care nu știa ce să facă:\n— Generalul e aici?... D-ta poate că...\n— Doarme, răspunse repede primarul. Totdeauna se\nodihnește după prânz câte două-trei ceasuri... Dar de-acu\ntrebuie să se scoale, că s-a cam Înserat...\nPe când Bologa se gândea să caute pe aghiotantul gener-\nalului, se pomeniră cu groparul Vidor, care tocmai intrase\npe poartă. Văzând pe Apostol, groparul se Înnoură:\n— Vai de mine, domnule locotenent!... Da' când ai venit?\n— Serviciul, murmură Apostol. Uite, m-au chemat la\nCurtea Marțială...\n— Nu mai spune! se spăimântă groparul. Pe d-ta?... Oare\nde ce?\n— Judecător, zise Bologa, zâmbind foarte ciudat.\nVidor se Închină de trei ori. Când află Însă primarul că\n“dumnealui vrea să ia pe Ilona”, se Însenină și vorbi mai cu\ninimă:\n— Apoi, dacă-i așa, să n-ai grijă, domnule locotenent, că",
  "n-ai s-o duci rău la noi! De-o fi să zăbovești mai mult, n-o să\nte lăsăm pe drumuri. Uite, colo, În fund...\nArătă cu degetul un mic chioșc de bârne, cu o ușă și un\ngeam, cu coridor În față și cu trei trepte de scânduri, lipit de\ncasa din dreapta.\n— Crezi că aș Încăpea eu În coliba aceea? zise Apostol,\ncercetând din ochi chioșcul cu luare-aminte.\n— Cum nu!... La nevoie omul Încape și În gură de șarpe,\nurmă primarul blând. Am făcut-o, acu-s vreo șapte ani, În\nglumă, fiindcă mă tot ruga nepoata-mea, care nu-i aici acu-\nma și a crescut fată mare, să aibă și ea o casă de păpuși. Ei,\nazi așa, mâine așa, fetița nu mă slăbea... Într-o zi, hai, zic,\nsă-ți fac casă de păpuși, că pe-aici lemne avem destule, și de\npomană. Și uite-așa, am ridicat-o cu mâna mea... Avea\nÎnlăuntru pătucean și măsuță și scăunel... toate ca pentru\npăpuși... Dar și omul mare se putea adăposti binișor. Acu-\nma e goală. Dumnealor o păstrează, cum s-ar zice, ca tem-\nniță pentru ofițeri, și de aceea stă mereu pustie. Numai vreo\nsăptămână a stat, astă-toamnă, când erau aici bosniacii, un\nstegar tânăr de tot, cine știe pentru ce vină. De atunci n-a\nmai călcat nimeni...\nApostol nu-și mai putu lua ochii de la chioșc. Primarul\ntăcu zăpăcit, iar groparul se muta mereu de pe un picior pe\naltul, ca și cum ar fi vrut să Întrebe ceva și n-ar fi găsit cum\nsă Înceapă.\n— Dar ceilalți unde-s? Întrebă apoi brusc locotenentul.\n— Dincolo, șopti primarul, Înțelegând. Sunt doisprezece...\nO, Doamne, urgia lui Dumnezeu... Sunt români, săracii, și\nnici unul n-are să scape după cât e de Înfocat căpitanul...\nBologa urmări privirea primarului și, În fața unui hambar\nde piatră, văzu o santinelă cu baioneta la armă.",
  "— Acolo? mormăi el, mai stins.\nPrimarul dădu din cap. Pe urmă, cu glas care parcă voia\nsă șteargă un gând, zise:\n— Poate că s-o fi sculat domnul general...\nApostol porni mașinal după primarul satului. Groparul\nse ținea de ei, mereu Încurcat. În ușa a doua se ivise\nprimăreasa, cu cocul cărunt În creștetul capului. Fiindcă nu\nauzea bine, primarul ca să nu strige, Îi vorbi mișcând tare\ndin buze și arătând pe Bologa:\n— Dumnealui e ofițerul care vrea să ia pe Ilona...\nFemeia zâmbi larg, Încântată, spre Apostol. Bărbatul Îi\npuse mâna pe braț și continuă:\n— Acu a venit aci... pentru cei de colo!\nZâmbetul primăresei se schimbă Îndată Într-o strâmbătură\nde spaimă, În vreme ce primarul Îi făcu semn că Bologa tre-\nbuie să vorbească cu generalul.\n— E o ființă foarte miloasă nevastă-mea, explică prima-\nrul, ca să nu crează locotenentul cine știe ce despre spaima\nfemeii. Mai ales de când a văzut pe bieții oameni cum pleacă\nla spânzurătoare, cu alai, s-a Îmbolnăvit de groază. Noi\nbărbații suntem mai tari la suflet și răbdăm multe, dar fe-\nmeile... De altfel, chiar domnul general o respectă foarte\nmult, adăugă puțin mai mândru. Ea Îi gătește, ea Îl Îngrijește.\nAtunci groparul, morocănos, ca și cum l-ar fi oprit cineva\nsă vorbească, reteză scurt avântul primarului zicând:\n— Ia mai stai, cumnate, oleacă... Vorba e, cum rămâne\nIlona singură?\n— Asta-i acuma, făcu cellalt, puțin supărat că l-a Între-\nrupt. Las-o sănătoasă, că n-are s-o mănânce nimeni... Întâi\nsă vedem ce s-alege cu dumnealui... Pe urmă, dacă o fi nevoie,\no aducem și pe ea aici și isprăvim! Ei, ești mulțumit?",
  "Groparul nu mai zise nimica, ci intră În casă după\nprimăreasa care se retrase pe neșimțite. Primarul Însoți pe\nApostol până la ușa generalului:\n— Uite-aici!\nApostol Bologa deschise. Aghiotantul Îl Întâmpină\nnerăbdător:\n— Ai venit de mult?... Trebuia să-mi spui... Excelența a\nÎntrebat de trei ori de tine...\nDispăru, mititel, pe ușă și, peste trei secunde, Îl intro-\nduse În biroul generalului, cu perdelele lăsate și lampa, În\ntavan, aprinsă.\nGeneralul Karg se plimba mulțumit, cu mâinile la spate,\ncu o țigară de foi Între dinți, slobozind rotocoale albastre.\nAvea fața cam buhăită, ca după un somn lung, cu visuri\nplăcute. Aghiotantul se strecură la masa de scris și Începu\nsă claseze niște hârtii. Generalul mai măsură de două ori\nodaia, parcă și-ar fi pregătit un discurs, apoi, cu două degete,\nscoase țigara din gură și se opri Înaintea lui Apostol. Îl privi\ncâteva clipe, Încruntă din sprâncene și vorbi declamator, dar\nfără asprime, Întocmai ca odinioară, În tren:\n— Te-am numit la Curtea Marțială În locul celui bolnav...\nbineÎnțeles provizoriu, fiindcă nu-mi place să descompletez\nserviciile frontului pentru... din principiu... Azi Însă Curtea\nMarțială a devenit tot atât de importantă ca și biroul de\ninformații, de pildă. Poate chiar mai importantă, căci până\nce nu vom distruge nesiguranța În spate, luptătorii nu vor\navea nici o siguranță În față!... Nu doresc să-ți dau instrucții\nși nici să te Îndemn să-ți Îndeplinești cu sfințenie obligațiile\nreglementare În noua Însărcinare. Te-am chemat la raport\nnumai să-ți atrag atenția asupra Însemnătății covârșitoare\nce o are În clipele acestea justiția militară În legătură cu",
  "mersul războiului!... Da... Din nenorocire, și spre rușinea\nnoastră, s-au ivit aici, În ultimul timp, numeroase cazuri\ntriste printre civilii care ne Înconjoară... Cazurile acestea sunt\nmult mai periculoase decât dușmanul cu care ne luptăm\ncavalerește, față În față... Împotriva spionilor și trădătorilor\ndin sânul nostru, vitejii din tranșee ar fi dezarmați dacă nu\ni-ar apăra brațul justiției militare... De aceea trebuie să\nprocedăm fără milă față de criminalii dinlăuntru! Asta-i da-\ntoria sacră a fiecărui soldat conștiincios și disciplinat! Noi\ncondamnăm!... Sper deci să-ți faci datoria și aici ca În luptele\ncu inamicul din afară, Bologa! Ești inteligent și corect, am\ntoată Încrederea În d-ta, și chiar de aceea te-am Însărcinat...\nAi avut odată o nesocotință, dar am tras cu buretele, am\nuitat-o. De asemenea n-am ținut seama de anume reclamații\ndespre atitudinea d-tale nemilitărească În concediu. Eu ju-\ndec pe soldat după cum se poartă pe front, iar acolo d-ta...\n(se uită la pieptul lui Bologa). Ar trebui să porți decorațiile!\nLe-ai dobândit prin sânge și vitejie... Prin urmare, atâta aveam\nsă-ți spun Înainte de-a intra În serviciu... N-am obiceiul să\nmă amestec În dezbaterile Curții și nici să călăuzesc brațul\njustiției... Nu cer decât dreptate severă și fără milă! Atâta, și\nnimic mai mult!\nGeneralul tuși și tăcu. Apostol se uita În ochii lui cu o\nstrălucire fixă.\n— Ai Înțeles? Întrebă generalul, ocolindu-i instinctiv priv-\nirea.\nApostol Bologa, cu buzele strânse, plecă fruntea.\n— Atunci, Înainte! strigă generalul și-i Întinse mâna.\nȚigara i se stinsese. Aghiotantul, care nu fuma, dar purta\nveșnic chibrituri, se repezi, politicos și fericit, să aprindă\nțigara generalului...",
  "10\nAfară coborâse Întunericul. Jur Împrejur, de după dealurile\nnegre, se Înălțaseră nouri leneși, iar din pădure o ceață\nlăptoasă Își Întinsese peste Făget pânzele prin care de-abia\nlicăreau stelele În creștetul Încă senin al cerului. Ferestrele\ncasei erau galbene, și găleata fântânii plutea În ceață ca pe\napă...\nApostol Bologa Închise bine ușa. Întunericul de afară i se\npăru atât de amar, că se Înfricoșă. Merse spre poartă, ajunse\nÎn uliță și porni spre sat. Casele Îl priveau cu ochi galbeni,\nmirați. Drumul mijea ca o chemare stăruitoare. Nici un gând\nnu-i lumina În minte, inima Însă Îi poruncea Întruna:\n“Înainte!... Înainte!...” ca un comandant care nu Îngăduie\nnici o șovăire. Îi lipăiau pașii pe uliță, parc-ar fi fost desculț,\niar pintenii zângăneau regulat, subțire și dulce, ca niște\nclopoței de argint Într-o depărtare nehotărâtă. Întâi câteva\nsiluete negre și două căruțe venind de pe front, la pas, cu\nrăniți...\nÎși iuțea mersul fără să-și dea seama, ca și cum ar fi vrut\nsă ajungă undeva la oră fixă. Și era cald și toată căldura i se\ngrămădea În inimă. Trecu pe lângă gara cu coperișul roșu și\nieși din sat.\nUnde se Încrucișează șoseaua cu calea ferată Își aduse\naminte că, la Întoarcere, Klapka a ocolit pădurea\nspânzuraților. O luă printre șinele care luceau stins ca două\nsăbii nesfârșit de lungi. Uneori se uita În stânga, dar ceața\nÎnghițea zarea, și Întunericul Împreuna cerul cu pământul.\nSe Împiedica de traverse și gâfâia. Pe aici drumul părea mai\ngreu. Când dădu iar În șosea, auzi ropotele râului, aproape,",
  "ca niște șoapte stranii...\nÎnainte de a intra În Lunca, la gura drumului spre front,\nse opri brusc, parcă l-ar fi izbit un pumn În piept. Și În creieri\nÎi zbârnâi Întrebarea:\n“Adică unde mă duc?... Unde?”\nDar În aceeași clipă simți o strângere de inimă și mur-\nmură chinuit:\n— Am uitat acasă... Doamne, ce-am uitat acasă?...\nȘi, drept răspuns, porni mai departe, spre Lunca.\nCasa groparului de-abia se deslușea În ogradă. Apostol\nintră grăbit, ca și cum ar fi Întârziat. Ușa tinzii era dată de\nperete ca totdeauna de când se Încălzise vremea. Păși În\nodaia lui, căută pe masă, În locul obișnuit chibriturile și le\ngăsi. Aprinse și văzu În pat pe Ilona, Îmbrăcată, cu ochii\ndeschiși, ca și când l-ar fi așteptat, sigură că are să vie. De\naltfel nici el nu se miră. Chibritul se stinse, dar Apostol, și\nprin Întuneric, vedea ochii ei. Apoi Ilona se ridică și Apostol\no Îmbrățișă cu disperare, sărutându-i gura, ochii, părul... Apoi\ndeodată Îi dădu drumul, spăimântat, mormăind:\n— Am uitat ceva și nu știu... Nu mai merge... nu mai\nmerge...\nAuzindu-și glasul, se liniști, aprinse lumânarea și o așeză\nÎncet pe masă. Ilona Îl privea cu niște ochi speriați, simțind\ncă Împrejurul lor pândește o primejdie crâncenă.\n— Oare ce-am uitat, Doamne, ce-am uitat? zise Apostol,\nuitându-se Întrebător la ea.\nAtunci Își dădu seama că minte și că numai pentru Ilona\na venit. Dar nu avu puterea să lepede Îndată minciuna și\nÎncepu să caute cu Înfrigurare, răvășind cărțile pe laviță, la\ncăpătâiul patului. Din Întâmplare Îi căzu În mâini harta cu\npozițiile frontului, pe care, Într-o seară, o completase și o",
  "uitase aici.\n— Uite!... Așa-i c-am găsit? strigă triumfător către Ilona,\nca să-și scuze minciuna.\nO desfășură, Își aruncă privirea peste Însemnările cu creion\nroșu, o Îndoi frumos și o puse În buzunar. Apoi ridică ochii\nla Ilona și se cutremură. Își zicea: “Trebuie să-i explic”, și\ncerul gurii Îi era uscat iască. Simțea că “trebuie”, mii de gân-\nduri Îi furnicau În minte, dar toate se Îngrămădeau și se\nspărgeau, Încât nu putea Închega nici o “explicație”. Sub\nvălmășagul gândurilor Însă un puhoi năprasnic Îi ducea su-\nfletul departe, zdrobindu-i toate Îndoielile și șovăirile.\n— Ilona... Îngână dânsul, Îngrozit că nu are ce să-i spuie.\n— Eu cunosc munții mai bine, șopti deodată Ilona, ghicin-\ndu-i gândurile. Știu toate cotloanele, toate potecile, toate\npâraiele... Am să-ți fiu călăuză!\n— Nu, nu! tresări Apostol uimit. Tu nu trebuie să...\nÎi tremura glasul. Tăcu. Peste câteva clipe Însă zise iar\nliniștit:\n— Am să mă Întorc, Ilona, să te iau!... Crezi?\n— Cred! răspunse ea privindu-l În ochi sălbatic.\nBologa Își puse casca și se uită Împrejur. Odaia parcă trăia\nși respira Încet amintiri de fericire. Ilona se zvârli În brațele\nlui și-l sărută...\nApoi Apostol ieși. În tindă se gândi că ar fi trebuit să se\nÎmbrace mai gros și să-și ia revolverul. În mijlocul ogrăzii\nÎntoarse capul. Ilona suflase În lumânare. La poartă simți\npașii ei grăbiți, desculți, dar nu se mai opri. În uliță Îi auzi\nglasul murmurat și Înțelese numai un cuvânt: “Dumnezeu...”\nÎși făcu cruce cu evlavie, ridicând ochii În sus. Cerul era neg-\nru ca și pământul. Crucea Însă Îi aprinsese În suflet lumina\nÎncrederii, iar Împăcarea Îi arăta calea...\n11",
  "La podul de peste pârâul ce venea dinspre front trebui să\naștepte trecerea trenului. Ochiul locomotivei, Însângerat,\nparcă se năpustea asupra lui Bologa, care stătea rezemat de\nrampă, liniștit, Întocmai ca odinioară, acasă, când aștepta\ncu maică-sa, seara, sosirea mixtului de Bistrița.\n“Nici nu m-am uitat la ceas, se gândi el, privind vago-\nanele negre și ascultând curios cum scârțâiau roțile, parcă\nn-ar mai fi fost unse de luni de zile. Trebuie să fi trecut de\nnouă... Ce-mi pasă? Am vreme destulă... Numai Dumnezeu\nsă-mi ajute să...”\nApoi coti la stânga, pe marginea pârâului. Murmurul un-\ndelor neostoite se risipea legănat prin valurile de pâclă. Ici-\ncolo, pe dealuri, tremurau pâlpâiri de lumină, ca niște licu-\nrici, Însemnând case nevăzute. Drumul șerpuia cenușiu În\nbeznă. În pârâu, din când În când, fulgera câte-o lucire argin-\ntie.\nDeși n-a umblat pe aici decât o singură dată, Apostol\navea impresia că merge pe o cărare bătătorită de mii de ori.\nNu dibuia deloc. Pășea prin Întuneric ca pe trotuar ziua În\namiaza mare. Nu era obosit. În inimă simțea, ca o Înțepătură,\ndorința de-a ajunge mai degrabă. Dar niciodată nu-i apăru\nÎn creieri Întrebarea “unde”, ca și cum nu l-ar fi interesat\ndeloc sau ar fi știut prea bine unde trebuie să ajungă.\nDrumul urca mereu... Pe urmă pârâul rămase În dreapta.\nCâteva stele albe tremurau, ca o cununiță de speranță, pe\nun colț de cer, În vârful unui munte pleșuv.\n“Ce-ar face Klapka să mă vază acuma?” Își zise Apostol\ncu mare bucurie când sosi pe coama unde se aflau bateriile.\nPe aici nu mai era ceață și totuși Întunericul părea mai\ndes. Bologa Încercă să găsească adăpostul lui Klapka, dar",
  "renunță, fără măcar să se oprească. În creieri Începu să i se\ndesfășure harta cu pozițiile, să-și cerceteze calea... Își amintea\ncă drumul principal merge tocmai până În spatele regimen-\ntului de cavalerie descălecată, care formează aripa stângă a\ndiviziei. La vreo cinci sute de metri Însă se desprinde alt\ndrum, spre sectoarele infanteriei, pe care trebuie să-l urmeze\ndânsul. Pe când Își făcea astfel socotelile, Îi veni În minte,\nfără să vrea, locotenentul Varga și se gândi, zâmbind:\n“Varga mă așteaptă mereu...”\nMerse liniștit mai departe. Calea cobora printr-o vale\nseacă, strâmbă.\n“Nimai de n-aș Întâlni vreo patrulă”, Își zise Apostol, fără\nfrică, parc-ar fi vorbit de altul.\nPe urmă, după câțiva pași, Își auzi cizmele bocănind pe\ncărarea bolovănoasă, și pintenii ca un țârâit de greier. Și iar\nÎi trecu prin minte că undeva trebuie să cotească În dreapta,\nspre regimentul de infanterie. Dar gândul acesta i se clătină\nÎn minte numai o secundă, ca și cum n-ar fi găsit de ce să se\nagațe. Se pomeni zicându-și fericit: “Mare noroc de n-am\nÎntâlnit pe nimeni... Cu adevărat că sunt născut Într-o zodie\nbună!”\nÎi venea să râdă și s-o ia la fugă, să sosească mai degrabă.\nDrumul Însă Începuse iarăși să urce, mai greu. Apostol Își\nșterse de două ori, În mers, sudoarea de pe obraji. În sfârșit,\nsosi Într-o poiană, unde cărarea se pierdea.\n“Mi se pare că aici se Împart căile”, socoti Bologa, di-\nbuind zadarnic să regăsească drumul.\nVârfurile brazilor se conturau mai negru pe cerul mo-\nhorât, descriind cu o linie tremurată marginile poienii. Apos-\ntol porni spre punctul cel mai jos, unde trebuia să Înceapă\naltă vale. Și cum intră iar În pădure, simți Într-adevăr o cărare\numblată. Se opri, să se odihnească un minut și să-și mai",
  "șteargă nădușeala pe gât și pe față. Deodată Își stăpâni\nrespirația și ascultă. În spate, În poiană, auzi zgomot de\npași. Se piti lângă un trunchi gros. I se păru că pașii se ap-\nropie și desluși un glas Înăbușit rostind vorbe străine. Văzu\ndouă umbre mișcând la marginea pădurii... Se depărtau...\nApostol mai așteptă un răstimp. Inima i se zbătea năprasnic.\nÎn creieri Îi apăru iarăși harta cu pozițiile. Tranșeele\ninfanteriștilor sunt pe două creste, dar ale românilor sunt\nmai coborâte...\n“Atunci poate că am trecut... am ieșit din liniile noastre!\nse gândi, uitând oboseala, umplându-se de o bucurie lină.\nSlavă Domnului... De acuma primejdia cea mare s-a sfârșit...\nDoamne, nu mă lăsa!”\nSe Închină, pătruns de un fior de mulțumire și\nrecunoștință, iar buzele murmurau frânturi de rugăciuni fără\ncuvinte.\nPlecă Înainte pe cărare, cu inima ostenită de bucurie. Peste\ncâțiva pași se Împiedică Într-un trunchi putred, răsturnat\nparcă dinadins de-a curmeziș. Îl ocoli. La zece metri Însă alt\ncopac prăvălit Închidea drumul. Apoi puțin Încolo se izbi de\nniște sârmă ghimpată, Întinsă și Împletită Între tulpinele\nbrazilor. Încercă să se strecoare prin gardul de sârmă. Nu\nizbuti. Vrând să ocolească, o luă În stânga. Făcu vreo treize-\nci de pași și găsi loc de trecere. Dincolo de sârmă porni la\ndreapta și Înainte, să se Întoarcă la cărare. Nu mai dădu de\nea. Merse totuși Înainte și nimeri iar Într-un gard de sârmă.\n“Se vede că-i un unghi mort și l-au Închis cu mai multe\nrânduri de obstacole Împotriva surprizelor!” Își zise Apos-\ntol cu răbdare și Încredere neclintită.\nO apucă din nou spre stânga, pe coastă, de-a lungul gar-\ndului, socotind că trebuie să fie undeva un locșor de tre-",
  "cere. După vreo zece minute de suiș, se gândi că prea se\ndepărtează de fundul văii și se Întoarse Înapoi, să mai caute\nși În cealaltă parte. CoborÎ până În vale și urcă pe altă coastă,\nmai piezișă. Pădurea părea mai deasă și mai tânără. Din\ncând În când crengile joase se agățau de hainele lui Apostol\nca niște mâini care ar vrea să-l oprească. Urcușul Îl ostenea.\nÎși ștergea mereu gâtul cu batista udă și sudorile Îi picurau\nneÎncetat din păr pe gât, fierbinți, și se prelingeau pe sub\nguler, pe spate...\nÎn sfârșit pădurea se rări și gardul de sârmă dispăru toc-\nmai la marginea unei râpe care se ridica spre cer ca un zid.\nBologa stătu acolo să răsufle o clipă și să se răcorească. La\npoalele râpei găsi altă cărare. Ușurat și odihnit porni În vale\nși coborÎ poate cinci minute. Apoi cărarea ocoli o stâncă și\nse Îngustă ca un coridor Între peretele râpei și tulpinile bra-\nzilor. De-abia acuma Începea Bologa să simtă aievea obose-\nala. Îl dureau picioarele, și genunchii parcă-i erau străini. Se\ndezvățase de marșuri și azi a umblat atât de mult. Părul Îi\nera ud și de sub casca Înfierbântată i se scurgeau pe tâmple\nșiroaie. Scoase casca din cap fiindcă Îl strângea de n-o mai\nputea răbda. O luă de curelușă, cu mâna stângă, legănând-o\nÎn ritmul pașilor. Deodată casca se lovi de ceva, cu zgomot\nmetalic. Apostol se opri mirat. Pipăi. Un trunchi de brad,\nrășinos, Încât Își murdări degetele... Și iar sârmă ghimpată...\nTrei rânduri, cu Împletituri dese... Bologa se tulbură. A nimerit\ntocmai cărarea pe care umblă patrulele care cercetează valea\ndintre liniile vrăjmașe. Dacă s-ar Întâlni pe aici cu vreo patrulă\nde recunoaștere... O clipă se gândi să se Întoarcă Înapoi până\nunde se isprăvește gardul de sârmă și acolo să coboare În\nvale, să-și piarză urmele. În pădure ar putea chiar aștepta să\nse facă ziuă... ferit și adăpostit... Totuși, Își continuă drumul",
  "ca și cum gândul de Întoarcere ar fi privit pe altcineva, nu pe\nel.\nCărarea ocoli iar un picior de stâncă și Apostol Bologa\nse ciocni piept În piept cu un om care, sărind brusc Înapoi,\nstrigă Înfundat:\n— Halt! Wer da?\nLui Apostol i se păru cunoscut glasul și răspunse:\n— Offizier...\nUrmă o tăcere scurtă, gâtuită. Ochii lui Bologa sfredeleau\nÎntunericul cu priviri curioase. Apoi deodată, dintr-o lampă\nelectrică de buzunar, țâșni o suliță de lumină albă și glasul\nde adineaori răsună iar, mai limpede, cu mirare și satisfacție:\n— A, Bologa!...\nAcum Apostol recunoscu glasul lui Varga și, sub casca ce\nlicărea În reflexele razelor, Îi zări și ochii rotunzi ca două\nmărgele de sticlă neagră. Și În aceeași clipă, se cutremură ca\nun lunatic care s-ar fi deșteptat din somn pe marginea unei\nprăpăstii.\nLocotenentul Varga șovăi câteva secunde, mormăind. În\ndreapta lui, țeava revolverului tremura cu gura spre Bologa.\nPe urmă strigă cu o voce ca o lamă de cuțit ce pătrunde În\ncarne vie:\n— Ia-i armele, caporal!\nDin spatele lui Varga ieși un soldat pirpiriu. Apostol mur-\nmură leneș:\n— N-am arme...\nOmul se opri la doi pași. Varga sâsâi nerăbdător, furios:\n— Caporal, percheziție corporală!\nApostol nu mai zise nimic. Mâinile soldatului pipăiră\nbuzunarele, repede, speriate.\n— Trăiți, don' locotenent, n-are...",
  "— Patru oameni la escortă! strigă iar Varga, sec, rece. Capo-\nralul rămâne la urmă!\nApostol Bologa se lipi cu spatele de stâncă, să facă drum\nlocotenentului. În trecere Varga se Întoarse cu fața spre Apos-\ntol care-i simți respirația aspră, tăioasă, Înțepătoare.\nApoi fâșia de lumină muri În potopul de Întuneric...",
  "CUPRINS\nCARTEA A PATRA\n1\nApostol Bologa mergea liniștit, parc-ar fi scăpat de toate\ngrijile. Sudorile i se uscaseră pe față și pe gât. Îi trecu prin\nminte c-ar putea răci și Își puse casca În cap potrivindu-și\nbine curelușa sub bărbie. Se gândea la gardul de sârmă ghim-\npată, Îi era frică să nu se zgârie, și nu mișca deloc brațul\ndrept. Privea numai Înainte, cu capul sus, cu ochii mari sorb-\nind numai Întuneric. În spate auzea gâfâiri obosite și uneori\ncâte-un clinchet de armă. În fața lui pășea un soldat mărunt,\niar peste casca soldatului zărea silueta lui Varga, mai neagră\ndecât bezna. Mereu atingea cu botul cizmelor călcâiul sol-\ndatului și mereu voia să-i ceară iertare, dar nu-și putea\ndescleșta fălcile să vorbească. De altfel nici o șoaptă nu mai\nșoptea nimeni ca și cum nimic nu s-ar fi Întâmplat și nici nu se\nva Întâmpla. Numai când deslușea silueta locotenentului, În\nsufletul lui Apostol scotea capul veșnic același cuvânt, ca un\ncadavru la marginea apei:\n“În sfârșit... În sfârșit...”\nSimțea o ușurare ciudată, Întocmai ca după o primejdie\nmare trecută cu bine. Drumul i se părea mai ușor Înapoi, la\ndeal, de cum fusese Înainte, la vale. Numai vremea nu se",
  "clintea din loc, parcă o mână grea ar fi oprit minutarele\nceasului ceresc.\nÎntr-un târziu trosniră câteva Împușcături, aproape, În\nfață. Zgomotul se prelungi cu ecouri din ce În ce mai moi.\n“Am ajuns!... Slavă Domnului!” Își zise Bologa, ca și când\npocnetele de arme i-ar fi vestit bucurie.\nDar bucuria i se Înecă pe dată Într-un noian de gânduri\ndezmorțite de ecourile Împușcăturilor. Își dădu seama că a\nfost prins pe când voia să treacă dincolo și se spăimântă. În\naceeași vreme Își imputa că a plecat fără măcar să chibzuiască\nce face și chiar fără armă, Încât acuma... Se simți deodată\natât de ostenit, că gândurile toate i se ostoiră Într-o nesfârșit\nde chinuitoare dorință de odihnă. Îi ardea cerul gurii de sete\nși iar asuda cumplit. Îi stătea pe limbă să Întrebe dacă mai\neste mult. Îl rodea teama că nu va sosi niciodată și, chiar În\naceeași clipă, că va sosi prea curând.\n“În sfârșit... În sfârșit!” Îi bâzâi iar prin creieri drept\nrăspuns la toate gândurile și simțămintele vălmășite.\nApoi convoiul se opri Într-o poiană. Varga păstră doi\nsoldați pentru escorta prizonierului, iar restul patrulei, cu\ncaporalul, porunci să se Înapoieze la sectorul escadronului.\nApostol, Între cei doi soldați, porni după Varga, care acu-\nma pășea mai repede și cu mai multă siguranță. În pădure\ndrumul era larg, bun și cobora blând. Peste câteva minute\ncotiră după o coastă. Printre tulpinile rărite licăreau puncte\nsfioase de lumină gălbejită. Ici-colo, ca niște bivoli culcați,\nÎnnegreau colibe pe jumătate În pământ și mascate cu găteje\nși crengi. O santinelă cu arma Întinsă ceru parola și Varga Îi\nzvârli din mers un cuvânt. Dintr-un adăpost, așezat chiar la\nmarginea drumului, se auzea un adevărat concert de\nsforăituri. Pe urmă se abătură la dreapta și, În fața unei colibe,",
  "Varga mormăi: “Halt”. Bologa se opri cu soldații, iar locote-\nnentul intră În postul de comandă al divizionului. După câte-\nva clipe Însă se reÎntoarse, iar un glas dinlăuntru Îl Însoți\nlimpede:\n— Așa, Varga... Îl predai regimentului, firește cu formele\nreglementare...\nMai merseră două minute și sosiră la postul de comandă\nal regimentului, un bordei mare, de bârne groase, Înconju-\nrat de colibioare mai modeste. Varga coborÎ În coliba cea\nmare, unde zăbovi mai mult. Ieși Întovărășit de un ofițer,\nzgribulit și somnoros, care bufnea supărat:\n— Cel mai cuminte ar fi fost să-l ții la tine, la sector, până\ndimineața... Dacă o să mă sculați din somn pentru toate\nmărunțișurile...\n— Dacă-ți iei tu răspunderea, eu n-am decât să-i dau\ndrumul! zise Varga nervos, mai ales pentru că aghiotantul\nvorbea de față cu Bologa. Eu mi-am făcut datoria...\n— Datoria, datoria, murmură ursuz ofițerul. Ziua, noap-\ntea, datoria...\nLa vreo treizeci de pași intrară cu toții Într-un adăpost\nlarg, luminat cu o lampă mare de petrol. În fața unui multi-\nplu telefonic moțăia un sergent cu receptorul În cap, ca un\nbandaj de urechi. Pe un pat de scânduri horcăiau alți trei\nsubofițeri, toți cu burta În sus, cu gura căscată și lucitori de\nsudoare. În colț, pe o masă cu multe hârțoage, domina un\nregistru deschis. Telefonistul se trezi și Întoarse capul, ulu-\nit, spre intrare.\n— Ia cheamă, băiete, pe ofițerul de serviciu al cartieru-\nlui! zise aghiotantul, plictisit, continuând apoi, mai domol\ncu imputările către Varga, dar uitându-se numai la Bologa\ncare, Între cei doi soldați, stătea aiurit, cu obrajii albi și\nbrăzdați de nădușeală, parc-ar fi plâns.",
  "Pe când telefonistul răcnea În aparat, aghiotantul Își\ncurmă deodată imputările și, punând mâna pe brațul lui\nVarga, murmură cu alt glas, aproape mirat:\n— Se vede c-a umblat prin sârme... Și-a sfâșiat hainele...\nPoate să fie zdrelit?\nVarga se uită repede la Bologa, Încruntând sprâncenele,\nși șopti cu o strângere de umeri:\n— Poate...\nAtunci Apostol, ca și cum ar fi simțit privirile, ridică ochii\nspre dânșii. Varga Întoarse capul și trecu lângă telefonist.\n— Sunt zdrobit de oboseală, bolborosi Apostol cu o voce\nuscată, străină, Întâlnind privirea aghiotantului. Nu mă mai\nțin picioarele... Să stau jos colea puțin?\n— Da, da.. de ce nu... poftim! tresări aghiotantul, speriat\nparcă de glasul lui și adăugând, mai sigur, către soldații de\npază: Ia dați la o parte picioarele celea!\n— Domnule locotenent... poftiți divizia... a sosit divizia!\nstrigă telefonistul, sculându-se și scoțând receptorul din cap.\nApostol Bologa, istovit, se lăsă pe colțul patului. Sufletul\nÎi era plin de recunoștință, În vreme ce buzele-i fripte bâl-\nbâiau În neștire:\n— Mulțumesc... foarte bine...\nDupă ce se odihni o clipă, se simți mulțumit și se uită\nÎmprejur, Întrebându-se nedumerit: “Ce caut eu aici?” Văzu\npe aghiotant În fața multiplului telefonic, și pe Varga, alături,\nÎndoit de șale, plecat puțin Înainte, trăgând cu urechea. Apoi\nauzi strigătele aghiotantului și ascultă cu luare-aminte.\n— O patrulă de ofițeri... comandată de ofițer, firește... a\nprins un locotenent de artilerie care Încerca să dezerteze la\ninamic... Cum? Cum Îl cheamă? Locotenent Varga, coman-\ndantul escadronului al treilea... A, pe prizonier?... Cum Îl\ncheamă pe prizonier, Varga?\n— Bologa Apostol, șopti Varga.",
  "— Locotenent Bologa Apostol!... Bo-lo-ga... din artile-\nrie... Nu știu... Da, da, firește... Acum ce să facem cu el, cu\nprizonierul, firește... Ce Întrebare!... Bine, sigur că trebuie\nsă vi-l trimitem, dar vreau să știu acuma, ce facem acuma?...\nCe? Să-l expediem chiar acuma?... Noaptea?... A, da... așa,\nda... Bine, bine, am Înțeles... Vasăzică, Varga să facă un raport\ndespre Împrejurările În care l-a prins și o schiță a locului...\nașa-i?... Firește, adresat nouă, pe cale ierarhică, iar noi vă\ntransmitem raportul cu adresa cuvenită... Foarte bine! Cum?\nPercheziție?... Documente?... Nu știu... Face Varga tot ce tre-\nbuie... Bine, bine... Noapte bună!...\nTrecând telefonistului receptorul, aghiotantul explică lui\nVarga:\n— Ai auzit?... Înadins am repetat, ca să auzi... Trebuie\nsă-i faci percheziție corporală, dacă n-are cumva documente\nsau arme sau cine știe ce... Așează-te deci colo, la masă, și\nfă-ți raportul!... Dar scurt, fără vorbărie!... Eu nu te mai\naștept, fiindcă sunt mort... Telefonistul are să-mi dea raportul\nmâine dimineață, să-l atașez la adresă... Prizonierul rămâne\naici sub paza oamenilor tăi și pe răspunderea ta...\n— Eu, din moment ce am terminat raportul, nu-mi iau\nnici o răspundere, zise Varga dârz. Cel mult pot să-ți las aici\noamenii mei, dar numai până dimineață și cu condiția să nu\nmi-i trimiți cine știe pe unde...\n— Bine, fie a mea și răspunderea... Toți fugiți de\nrăspundere, mormăi aghiotantul; apoi, uitându-se la prizo-\nnier, urmă: Parcă-i mai arde lui acuma de fugă... Unde să\nmai fugă?\nApostol zâmbi recunoscător și se gândi să-i spună să fie\nliniștit și fără grijă că de-acuma s-a sfârșit... Dar aghiotantul\nÎși strânse gulerul mantiei la gât, zicând iar plictisit:\n— M-ai sculat din somn pentru... Om fără suflet!... Ei,",
  "noapte bună la toți!\nLocotenentul Varga rămase Încurcat un răstimp. Se gân-\ndea c-ar trebui să pună câteva Întrebări prizonierului, să-i\nafle intențiile... Îi fulgeră chiar prin creieri că poate nici n-a\nvrut omul să dezerteze, ci s-a rătăcit, necunoscând terenul.\nAltfel, cum ar fi nimerit tocmai În sectorul lui, mai ales după\nce l-a amenințat deunăzi? Se duse la masă, Își făcu loc, Își\npregăti cele de scris, mereu nehotărât. Apoi deodată se\nÎntoarse și zise către Bologa, nervos, aspru:\n— Scoate absolut tot ce ai În buzunare!\nApostol cu rămășițele surâsului de adineaori pe față, se\nsculă și-și goli buzunarele. Un soldat Îi luă mărunțișurile\ndin mâini și le puse pe masă. Varga se uita pe sub sprân-\ncene. Liniștea prizonierului Îl supăra. Vru să ordone soldat-\nului să controleze dacă... Pe urmă Își mulcomi mânia printr-\no Înjurătură strivită În dinți, se așeză și cercetă pe rând toate\nlucrușoarele. Când dădu peste harta cu pozițiile, nu se mai\nputu stăpâni. Sări În picioare și, arătând-o lui Bologa, strigă:\n— Dar asta?\nÎn ochi Îi fulgera dispreț și ură și triumf... Apoi scrise\nraportul și făcu schița, liniștit, cu conștiința Împăcată, În\nvreme ce Apostol, pe colțul patului, Își trudea zadarnic mint-\nea să ghicească ce-o fi hârtia pe care i-a arătat-o locotenen-\ntul...\nDupă ce Împachetă toate lucrurile prizonierului și le dete\nÎn grija telefonistului, Varga porunci soldaților să ia bine\nseama, să facă paza cu rândul și să nu piarză vremea dege-\naba pe aici... Vorbind cu soldații, Își Încheie cu băgare de\nseamă nasturii hainei, Își potrivi casca, Își puse mănușile\ncăptușite și, fără să vrea, se uita numai la Bologa. Se gândea\ncă trebuie să-i facă o imputare măcar sau să-i arunce un cu-\nvânt de dispreț, care să-l umilească. Și-i zise deodată cu glas",
  "moale:\n— Vezi, Bologa?... Îți aduci aminte când te-am prevenit\nÎn tren și pe urmă și... Rău Îmi pare că... Eu mi-am făcut\ndatoria... numai datoria, precum trebuie să și-o facă orice\nom pe lume, oriunde și În orice Împrejurare...\nÎntâlnindu-i privirea obosită și buimăcită, ultimele cu-\nvinte i se Încurcară Într-un simțământ de neliniște. Făcu un\npas spre el, să-i Întindă mâna. Își luă seama brusc și trecu\nfără să-l mai privească. Și, ieșind, tuși ca și cum ar fi vrut să-\nși curețe din inimă urmele Înduioșării...\nApostol ședea pe colțul patului de scânduri ca o stană de\npiatră. La spatele lui, horcăiturile reÎncepură ca niște ferăstraie\nruginite. Un soldat se lăsă pe vine, În ungherul de lângă\nușă, cu arma În brațe și adormi numaidecât, pe când cellalt\ncârliga când un genunche, când pe cellalt, uitându-se numai\nÎn tavan la pironul de care atârna lampa. Telefonistul Întor-\ncea capul deseori, curios, dorind amănunte și neÎndrăznind\nsă Întrebe nimic.\nLiniștea și lumina pătrundeau În sufletul lui Apostol ca\nÎntr-o casă pustie. Osteneala Îi omorâse toate gândurile.\nRidică mâna stângă să-și scoată casca și auzi un tic-tac. Își\nvăzu ceasornicul la braț și murmură cu bucurie:\n— Uite că ceasornicul... Își aruncă ochii pe cadranul alb\nși continuă: E de-abia unu... De-abia... Vasăzică au trecut\nșapte ore de când... Șapte... Șapte...\nUită cu totul ce-a vrut să zică. Brațul Îi căzu pe genunchi,\namorțit. Apoi pleoapele i se Împreunară, și capul, cumplit\nde greu, i se prăbuși pe piept...\n2\nLa ora șase și jumătate, Apostol Bologa, escortat de pat-",
  "ru soldați, sub conducerea unui sublocotenent, fu pornit la\ndrum, spre cartierul diviziei.\n— Dacă am găsi vreo căruță undeva, poate la artilerie,\nbine-ar fi, zise sublocotenentul, uitându-se Înapoi, după ce\nieșiră din zona regimentului. Barem am merge mai repede\nși nici nu ne-am osteni!\nChiar În dreptul adăpostului lui Klapka Întâlniră câteva\ncăruțe gata de plecare și sublocotenentul Începu Îndată să\nse tocmească cu un sergent și să-i arate pentru ce trebuie să-\ni cedeze o căruță până la Făget... Sergentul fusese odinioară\nÎn bateria lui Bologa și, văzând pe fostul său comandant\nÎntre baionete, se zăpăci, nu Înțelese deloc lămuririle sublo-\ncotenentului și bolborosi:\n— Noi, mă rog cu supunere... ordinul, mă rog cu supu-\nnere...\nSublocotenentul se Înfurie și Îl luă la Înjurături pentru că\n“nu se poate să fie un sergent așa de prost și să nu priceapă\ncă...” Atunci se apropie căpitanul Klapka, În mână cu o foaie\nde hârtie. Când recunoscu pe Bologa, Încremeni. Sublocote-\nnentul se grăbi să-i spuie Întâi cât de idiot e sergentul, iar\napoi Îi ceru o căruță, apucându-se să-i povestească pe larg\ntot ce știa despre cazul prizonierului. Klapka stătu câteva\nclipe, ca și cum ar fi ascultat sporovăiala sublocotenentului,\nfără se Înțeleagă o vorbă. Se uita Însă la Apostol cu atâta\ngroază, Încât Îi dârdâiau și brațele și picioarele. Apoi, cur-\nmând cu un gest istorisirea tânărului ofițer, se repezi la\nBologa și-i zise, schimonisit de frică:\n— Vasăzică totuși ai Încercat?... O, o, presimțirea mea!...\nȘi azi-noapte te-am visat...\nApostol plecă ochii În pământ și strânse din umeri.\nCăpitanul Își frângea mâinile, bâlbâind foarte repede cuvinte\nfără șir, pline de milă și de spaimă, așteptând parcă mereu",
  "un răspuns. Deodată Își aduse aminte că Bologa e arestat\nsub o Învinuire crâncenă și că, stând de vorbă, riscă să fie și\nel amestecat, ca odinioară. Vru să se retragă, dar nu putea.\n— Am să te apăr eu, Bologa! murmură cu o mulțumire\nadâncă, În care i se topiră toate temerile. Vreau să te scap!...\nAuzi?... Trebuie să scapi!\nBologa se cutremură și se uită la Klapka necrezător, cu o\nmirare ca și când l-ar fi văzut Întâia oară În viață.\n— Bine... bine... firește, șopti dânsul cu o voce ca un\nsuspin prelungit.\n— Nenorocitule... zise iar căpitanul, clătinând din cap;\nadăugă apoi Îndată, mai apăsat: Curaj! Curaj, Bologa!\nSe depărtă brusc spre postul de comandă fără a mai\nÎntoarce capul...\nCăruța se urni curând și merse deocamdată la pas, căci\ndrumul avea coborâturi grele și multe cotituri. Sublocote-\nnentul, foarte guraliv, căuta să stea de vorbă cu Bologa, “să\nne mai treacă de urât și de necazuri”. Îi spuse că el e sas,\nfecior de țăran, dintr-un sat de lângă Brașov, jumătate româ-\nni și jumătate sași. Ar avea ceva avere, dar tatăl său s-a Însu-\nrat de trei ori, și cu fiecare nevastă a făcut câte-un copil, așa\ncă averea se va Împărți În trei la moartea bătrânului. Cei doi\nfrați vitregi, mai mari, au rămas la plug. Acuma, firește, sunt\nși ei În război și trăiesc amândoi. Lui i-a plăcut cartea și e\nabsolvent al Academiei Comerciale din Viena. Avusese asig-\nurat un loc de contabil la o bancă din Sibiu. Nici n-a apucat\nsă intre În slujbă, a venit războiul și i-a zdrobit cariera... Și\nbarem de s-ar putea “activa” În armată! Nici cariera militară\nn-ar fi rea... Isprăvindu-și biografia, căută să afle cum și unde\na fost prins Bologa și de ce a vrut să dezerteze. Fiindcă Bologa\nera scump la vorbă, sublocotenentul Începu să-i Înșire difer-\nite “cazuri de dezertare”.",
  "— Am avut chiar În regimentul nostru unul, nu de mult...\nacum vreo patru luni... Un stegar, polonez de origine... băiat\nbun... Cine știe ce i-a venit, destul că l-au prins, iar el a\nmărturisit cavalerește că “da, am vrut să dezertez...” Și totuși\na fost numai Împușcat!... Vezi?... Căci dezertarea simplă se\npedepsește cu moartea prin glonț, adică o moarte oarecum\nonorabilă... militară... În fond, Între gloanțele plutonului\nde execuție și gloanțele dușmanului nu-i deosebire decât de\ncalibru și de calitate, nu-i așa?... A, firește, când dezertarea\nse complică cu trădarea sau cine știe cu ce crimă capitală,\natunci intră În funcțiune ștreangul, fără doar și poate... În\nprivința asta nici o Curte Marțială nu discută, nici nu poate\ndiscuta, pentru că și codul e categoric: ștreangul! Cunosc de\naltfel un caz precis, de pe când eram la Divizia a unspreze-\ncea, În Rusia, un caz tipic, aș putea zice...\nDrumul se Îndreptase și vizitiul dădu bici cailor. Căruța\nprinse să huruie și să hurduce atât de tare, că sublocotenen-\ntul, În focul povestirii, Își mușcă limba. Se roși de durere și\nÎnjură În gând. Vru să continue, dar hurducăturile Îi schilo-\ndiră cuvintele, silindu-l să tacă. În cele din urmă, temându-\nse să nu-și fi sângerat limba, Începu să scuipe ascuțit spre\ngârla din dreapta drumului, Întocmai cum fac soldații când\nau răgaz să fumeze În tihnă.\nZgomotul roților și hurducăturile desțeleniră gândurile\nlui Apostol.\n“Azi la nouă era să osândesc iarăși... Acum alții mă vor\nosândi pe mine! Își zise dânsul, fără frică, ba chiar cu un fior\nde plăcere, urmând numaidecât: Oare cine mă va Înlocui\nazi?”\nCăută răspunsuri câtva timp. În gând Îi bâjbâiau nume\nde ofițeri, fiecare cu grade și cu crâmpeie de amintiri, care\nde care mai neÎnsemnate. Apoi uită ce vrea cu ofițerii și-și\naduse aminte de Ilona și de spânzurații de pe marginea șos-",
  "elei, Însă numai sub chipul unei păreri de rău ciudate:\n“Acuma nici nu vom trece pe dinaintea casei lor și pe\nIlona nu voi vedea-o niciodată, dar trebuie să trecem negreșit\nprintre spânzurații de care nu voi scăpa până-i lumea lume!”\nSoarele frigea din spate. Munții Își tremurau pădurile În\nmângâierile razelor. Lângă șoseaua pietroasă, pârâul alerga\nÎn vale cu clipiri argintii, ca un copil zburdalnic. Din căruța\nhodorogită baionetele pe arme se Înălțau spre cer,\namenințătoare.\nLângă podul de peste gârlă, cotind În șoseaua cea mare,\nApostol Întoarse ochii În dreapta, căutând barem casa Ilo-\nnei. Dar Lunca era ascunsă după coastă.\nApoi se apropiară de braniștea cu spânzurații. Apostol\nnu voia s-o mai vază, și totuși o văzu de Îndată ce trecură de\ncotitura a doua... Plecă fruntea În fundul căruței, două scân-\nduri printre care fugea șoseaua Înapoi... Caii, obosiți, cum\ndădură de umbră, Își Înceteniră trapul, până ce căzură la\npas. Când zări sublocotenentul spânzurații, nu-și mai putu\nstăpâni uimirea și chiar o bucurie, parc-ar fi descoperit o\nmare noutate.\n— Uite, uite ce interesant! strigă privind cu atenție când\nÎn dreapta, când În stânga. Lasă la pas, băiete, așa, să ve-\ndem mai bine, că-i foarte interesant!... Noi, pe front, trăim\nca sub pământ... habar n-avem ce-i pe lume... Toți trebuie\nsă fie spioni, desigur... A, firește, spioni și trădători!... Uite...\nda... Câți sunt?... Stai... trei... șapte... Bravo!... Generalul\nnostru arde, ehei, nu glumește!\nRâse zgomotos, larg, și se Întoarse spre Bologa, vrând\nsă-i spuie ceva, ca și când ar fi uitat că-i arestat. Văzându-i\nÎnsă capul plecat și gâtul alb, lung și subțire, Își aduse aminte,\nÎși curmă brusc veselia și, cuprins de rușine, se răsti la viz-\nitiu:",
  "— Dă-i drumul, dobitocule! Ce vrei, să ne apuce prânzul\naici?... Sau n-ai mai văzut oameni spânzurați?... Dobitoc-\nule, dobitocule!...\nApostol, cu ochii În fundul căruței, zări printre scânduri,\npe șoseaua care fugea Înapoi, un gătej strâmb, Întocmai for-\nma crengii de pe copacul cu spânzuratul singuratic, În stân-\nga. Îl cutremură o spaimă ciudată și, ca o rugăciune, Începu\nsă murmure din buze:\n— Dumnezeu... Dumnezeu...\nRepetând același cuvânt cu nădejde fierbinte, i se coborÎ\nÎn suflet Încrederea și-și zise, ridicând capul spre albastrul\nÎnsorit al văzduhului:\n“De ce să mor?... Nu vreau să mor! Viața e doar... Viața!...\"\nȘi Îndată simți nevoia poruncitoare să vorbească, să se\ndezmorțească și să arate că trăiește. Se uită Înviorat la sub-\nlocotenentul amuțit și zise cu glas umed și cu ochii zâmbi-\ntori, parcă ar fi spus o veste de necrezut:\n— Frumoasă vreme, așa-i?... Lumea-i totdeauna fru-\nmoasă... toată lumea...\nSublocotenentul tăcea zăpăcit. Apostol Îl apucă de braț\nși urmă, grăbit, Îngrijorat să nu uite ce vrea să zică:\n— Vorbeai adineaori despre diferite cazuri de dezertare...\nEi... camarade, ești Încă tânăr și... Știi că eu azi la nouă\ntrebuia să fiu la Curtea Marțială... ca judecător, firește... nu-\ni ridicol acuma?... Am mai fost o dată În Curtea Marțială...\ncu un caz foarte interesant... Un sublocotenent ceh, unul\nSvoboda... N-ai priceput?... Svoboda, ceh, spânzurat...\nCăruța hurduca atât de rău, că gândurile lui Apostol se\nÎncurcară. Își dădea seama și totuși continua cu Încăpățânare\nsă povestească sublocotenentului “cazuri” și să-i explice că\nintenția lui... Hurducările se Întețeau și Apostol era neno-\nrocit că vor sosi În Făget Înainte de a fi avut vreme să se",
  "lămurească deplin, să Înțeleagă și sublocotenentul cum stau\nlucrurile, ca și cum ar fi fost În fața unui judecător de care\natârna soarta lui.\n3\nCam În același loc unde aseară stătuse de vorbă cu pre-\ntorul și cu primarul, Apostol Bologa, Între patru soldați cu\nbaioneta la armă, aștepta acuma Întoarcerea sublocotenen-\ntului care intrase să anunțe sosirea prizonierului. În fundul\nogrăzii aceleași două automobile și parcul de motociclete,\nlângă hambarul cu arestații, parcă aceeași santinelă, În cori-\ndor și Înaintea ușii din stânga, aceeași Îngrămădire de\nsoldați... Și pomii Înfloriți În spatele acaretelor, și fântâna\ncu cumpănă În mijlocul curții... Numai soarele lumina mai\nvesel, și oamenii, din ogradă, din ferestre și chiar din uliță,\nse opriseră În loc, uitându-se la ofițerul Între baionete, cu\nhainele murdare și rupte, cu fața tăbăcită de osteneală și de\nemoții...\nApostol simțea toate privirile ca niște săgeți drept În inimă\nși iar Începu să bolborosească: “Dumnezeu... Dumnezeu...”\nca o apărare Împotriva rușinii grele ce-i moleșea Întreaga\nființă. Avea privirile țintite spre vârfurile prunilor Înfloriți ce\nse Înălțau deasupra coperișurilor din fundul ogrăzii și astfel\nnu văzu pe groparul Vidor care, ieșind din casa primarului,\nse apropie cu capul gol, necrezând ochilor, Îngrozit.\n— Ce s-a Întâmplat, domnule locotenent? bâlbâi groparul,\nla câțiva pași, cu glas plângător. Noi am crezut aseară că te-\nai dus acasă, pentru Ilona... și iată că... Vai de mine, vai ce\nnenorocire!\n— Da, pentru Ilona, rosti Bologa tresărind, Întorcând",
  "privirea spre Vidor cu o pâlpâire de bucurie.\nÎn aceeași clipă Însă Își aminti că hârtia pe care i-a arătat-\no Varga, azi-noapte, era harta cu pozițiile și se Întrebă, În\ngând, ce-a vrut să zică Varga când i-a arătat-o și de ce i-a\narătat tocmai harta cu pozițiile?\n— Înapoi! Nu-i voie! bufni un soldat, morocănos, către\ngroparul care Încerca să se mai apropie și care se retrase\nÎndată ca mușcat de șarpe.\nPrintre soldații grămădiți la ușă, apăru sublocotenentul,\nfăcând semn escortei să Înainteze cu prizonierul...\nÎntr-o odaie plină cu mese de scris de toate felurile, pre-\ntorul aștepta nerăbdător. Fusese Înștiințat chiar În cursul\nnopții și pregătise tot pentru accelerarea lucrărilor. În sfârșit,\navea un “caz excepțional”! Își freca mâinile și umbla de ici-\ncolo, lovindu-se de colțurile meselor. Pe față Îi juca mulțumire\nși emoție. La o parte, lângă un birou, ședea plutonierul cu\nfața cenușie, frământând Între degete un toc cu penița nouă.\nCând intră Bologa, pretorul se opri În dosul unei mese,\nascultă grav raportul sublocotenentului, luă pachetul cu\n“obiectele” prizonierului și iscăli ceremonios o dovadă de\nprimire. De Îndată ce plecă Însă sublocotenentul, fața pre-\ntorului Își recăpătă expresia de satisfacție, Încât Apostol\nzâmbi Înseninat și cu o Încredere frățească.\n— Ei, domnule, zise pretorul cu un glas blajin, Întocmai\nca ieri când a sosit Bologa cu automobilul, să procedăm re-\npede și sistematic, să nu pierdem vremea! Nu-i așa?... Scrie,\nplutonier! Dumneata, poftim, ia loc... colea, mai aproape!\nÎn vreme ce pretorul dicta plutonierului introducerea\nobișnuită, Apostol Bologa se așeză pe un scaun, Între cele\ndouă mese de scris, liniștit și stăpânit numai de un\nsimțământ supărător de rușine. Apoi pretorul citi raportul\nlui Varga de două ori, dând din cap foarte mulțumit, desfăcu\npachețelul și examină cu mare atenție fiecare lucrușor,",
  "zâmbind uneori ca omul care-și vede confirmate presupuner-\nile, crescând astfel În propria-i prețuire.\n— Iar acuma te rog să răspunzi, scurt, militărește, la\nÎntrebările ce ți le voi pune! murmură pretorul, fără să-l\nprivească și continuând cercetarea “pieselor de convingere”.\nApostol, cuprins deodată de o dorință violentă de a-și\ndescărca inima, răspundea grăbit, de-abia stăpânindu-și lim-\nba, Încercând la fiecare Întrebare să explice pretorului Îndem-\nnurile tainice, adânc sufletești. Pretorul Însă Îl Întrerupea\nmereu cu Întrebări noi, uimitoare, adăugând că pe el Îl in-\nteresează numai faptele precise, clare, nu explicațiile. Vorb-\nind, Apostol se Încălzi și i se aprinse fața, iar În ochi i se ivi\no strălucire stranie. În cele din urmă Întreruperile Îl ener-\nvară, Încât se sculă și zise cu glas ascuțit:\n— Domnule căpitan, eu nu vreau să ascund nimic, nici o\numbră, nici un amănunt care ar putea contribui la lim-\npezirea... situației! Dimpotrivă, vreau să-mi deschid inima\nca În fața unui duhovnic, domnule căpitan, să se Înțeleagă\ncum mi s-a zdruncinat echilibrul sufletesc...\n— Nu uita că eu sunt numai judecătorul care dorește să\nafle adevărul și nicidecum duhovnic! răspunse pretorul cu\nun surâs rece și puțin batjocoritor. Deocamdată avem un\npunct câștigat: Încercarea de dezertare, mărturisită, nu-i așa?\nBologa, mirat de surâsul lui, tăcu.\n— Vasăzică, mărturisită și recunoscută, urmă pretorul.\nMotivele?... Hm... Sper că vom descoperi și motivele, Încet-\nul cu Încetul... D-ta te rog să-mi dai lucruri concrete, nu...\nechilibre sufletești! În orice caz, numirea În juriul unei Curți\nMarțiale, recunoaște și d-ta, nu poate fi un motiv de dezer-\ntare la inamic, nu-i așa? Dacă conștiința d-tale nu găsea nici\no vină acuzaților, rămânea liberă să facă opinie separată... A\nÎmpărți dreptate sau a pedepsi pe cei vinovați nu-i o crimă,",
  "ci o datorie pentru orice om! În privința aceasta d-ta, om cu\nstudii Înalte, care mâine-poimâine aveai să joci un rol de\nseamă În societate, tocmai d-ta trebuia să...\n— Uneori e mai Îngrozitor să judeci pe alții decât să fii\njudecat! zise Apostol, parcă i s-ar fi aprins lumină mare În\nsuflet.\n— Da, firește, când cineva... Despre aceasta mai târziu!\nfăcu pretorul, frecându-și iar mâinile. Apoi, luând harta\ndesfășurată și punându-i-o sub ochi, adăugă triumfător și\nmândru: Dar aceasta cum se potrivește cu povestea echili-\nbrului sufletesc?... Ești bun să-mi explici?\nApostol păli. Într-o secundă Îi trecu prin creieri cum a\nmințit aseară că a uitat ceva și cum a luat harta numai ca să-\nși acopere minciuna față de Ilona... Și totuși, când a pus-o\nÎn buzunar, a simțit că trebuie s-o ia, negreșit Îi trebuia.\n— Asta e schița oficială, de la serviciul meu, Îngână dân-\nsul, uitându-se pe hartă și căutând, instinctiv, drumul pe\nunde a vrut să treacă dincolo și locul unde s-a Întâlnit cu\nVarga.\n— Știu... sunt și eu militar, zise pretorul cu dispreț. Dar\ncum a ajuns În buzunarul d-tale? Și tocmai când Încercai să\ndezertezi la inamic?\n— Fiindcă... fiindcă... bolborosi Apostol, Încurcat, roșind\nbrusc și apoi oprindu-se rușinat că iar era să mintă.\n— Să-ți spun eu cum, reluă pretorul, privindu-l lung,\ncercetător. Fiindcă n-ai vrut să mergi cu mâna goală! Nu-i\nașa?\nBologa nu răspunse și nici nu se uită În ochii pretorului\ncare, după o mică pauză, continuă, Îndoind harta și aruncând-\no pe birou.\n— Și acuma să-ți explic tot eu și motivele cele adevărate\npe care d-ta cauți să le acoperi cu basmele echilibrelor",
  "sufletești!\nMai dinainte de a sosi Apostol, pretorul descoperise “mo-\ntivele cele adevărate” și interogatoriul urmărea numai con-\nfirmarea descoperirii sale. Cei șapte spânzurați Împreună\ncu cei doisprezece din hambar erau membrii unei vaste\norganizații de spioni și trădători, cuibăriți În inima diviziei\ndin pricina indolenței generalului care nu l-a ascultat pe\ndânsul. Firește că asemenea grupare criminală nu putea lu-\ncra atât de tainic fără o conducere deosebit de iscusită. Cei\nprinși nu-și mărturiseau nici În fața ștreangului vinovăția, o\ndovadă minunată de soliditate a organizației. Ambiția lui\nsecretă a fost, de la Început, să pună gheara pe șeful bandei.\nAceasta poate că i-ar dobândi și o decorație, În afară de\ncreșterea prestigiului Înaintea tuturor. În sfârșit, Bologa!\nPretorul se miră numai cum de nu s-a gândit la el mai de\nmult și nu l-a supravegheat. Bologa, român, pe frontul româ-\nnesc... era la mintea omului!... Dacă n-ar fi venit Întâmplar-\nea În ajutorul justiției, criminalul și-ar fi putut continua op-\nera nesupărat de nimeni: ofițer cu decorații, erou... cine să-\nl bănuiască? Numirea lui În juriul Curții i-a Încurcat toate\nițele. Cum să condamne el, șeful bandei, tocmai pe com-\nplicii săi? Ar fi riscat ca vreunul din acuzați, văzându-l În\njuriu, să se revolte și să-i rupă masca!... Decât să se expună\nunei eventualități atât de primejdioase, Bologa a ales calea\ncea mai bună, fuga la dușmanul pe care l-a slujit cu credință\nși unde Îl așteptau, desigur, recompense și mai grase. De\naceea a luat și harta, În care a Însemnat cu precizie nu nu-\nmai pozițiile trupelor, ci și locurile diverselor servicii ale di-\nviziei, până și casa aceasta, unde se află cancelaria pretoru-\nlui, ca să-l bombardeze și să-l omoare și pe el Într-o zi avia-\ntorii dușmani...\nApostol Bologa ascultă Întâi uluit construcția pretorului,",
  "pe urmă zâmbi nepăsător, ca și cum ar fi auzit o aventură\nstrăină. Când Înțelese Însă că e serios și că de “construcția”\naceasta depinde poate viața lui, i se păru că de un ceas Își\nterfelește sufletul și-l cuprinse o silă nespusă de toată lumea.\nDe aci Încolo nu-l mai interesa ce spune pretorul. Întoarse\nochii spre fereastră și văzu tocmai chioșcul pe care i-l arătase\nieri primarul și unde voia să-i dea locuință. “Acum nu va\nmai sta pustie casa de păpuși”, se gândi el zărind În cori-\ndorul chioșcului un soldat Înarmat, ajungând cu capul până\nla streașină...\nPretorul Încercă să-l mai descoase, dar Bologa nu mai\nrăspunse nimic.\n— Bine, nu ești obligat să răspunzi, zise pretorul, netul-\nburat, clipind repede. Avem dovezi destule și vom mai\navea... Așa!... Atunci, citește procesul-verbal și iscălește, te\nrog!\nApostol nu se mișcă. Pretorul Îl măsură un răstimp, puțin\nnervos, stăpânindu-se, și pe urmă vorbi făcând ochii mici:\n— Firește, nu te pot sili să iscălești... Trebuie să știi Însă\ncă aceasta nu va Împiedica mersul justiției!... Așa!... Să nu\ncrezi cumva că... Se Întrerupse și adăugă către plutonier:\nVei duce pe acuzat la Închisoare, fiindcă deocamdată am\nterminat... Sper că ai luat măsurile?... Apoi vei pleca Îndată\nla Lunca, vei face o percheziție foarte minuțioasă la locuința\nacuzatului și-mi vei aduce toate bagajele și mai ales hârti-\nile!\nAfară, În prag, soldații se dădură la o parte. Soarele de\nmai sărută obrajii prizonierului. În mijlocul ogrăzii genera-\nlul Karg discuta gesticulând cu un colonel. Plutonierul sa-\nlută foarte țeapăn. Apostol simți bine privirea generalului,\nfurioasă și indignată, dar nici nu se sinchisi. Trecând pe lângă\ncasa primarului, Întâlni În ușă pe groparul Vidor și pe",
  "primăreasă, amândoi cu ochii spre el, Îngroziți și cu lacrimi\nde milă. Le răspunse cu un zânbet plin de credință, parcă le-\nar fi spus că toate acestea n-au nici o importanță.\nUrcă treptele căsuței și văzu de-aproape soldatul Încre-\nmenit În coridor: Înalt, foarte slab și deșirat, cu fața suptă și\ngalbenă, cu hainele largi și soioase, dându-și mare silință să\npară marțial. Plutonierul deschise larg ușa, lăsând pe Apos-\ntol să treacă Înainte.\n— Dacă doriți ceva, vă rog să mă chemați pe mine... Am\nsă vă trimit Îndată cafeaua sau, dacă doriți, ceai...\nAșteptă două clipe și, neprimind răspuns, ieși trăgând\nușa. Învârti cheia de două ori În broască, apoi puse și un\nlacăt mare, petrecând prin belciug. Urmară instrucțiile san-\ntinelei, cu glas tare, Înadins, să audă și prizonierul: să nu se\nmiște din coridor, să privească din când În când pe fereastră,\nsă-l strige dacă s-ar Întâmpla ceva... Soldatul trebui să repete\nde trei ori instrucțiile. Pe urmă plutonierul coborÎ treptele\nde scânduri...\n4\nApostol Bologa rămase În mijlocul odăiței cu ochii la\nferestruica de lângă ușă. Tresări auzind cheia În broască și\nascultă instrucțiile santinelei, neclintit, harcă ar fi fost țintuit\nlocului. Mai auzi pașii plutonierului, pe trepte, trei, apoi alții,\nde bocanci, În coridor și În sfârșit, În geam, văzu un pătrat\ndin pântecele soldatului cu tunica verzuie, Încrețită, cu\ncartușierele negre și cureaua armei strânsă de o mână no-\nduroasă, cu pielea crăpată și foarte murdară.\nSe uită Împrejur, cum face omul când intră Întâia oară\nÎntr-o casă nouă. Își plimbă ochii pe masa lipită de perete,\npe patul așternut, În colț, pe scaunul de la picioare, fără\nspetează, pe lavoarul din cellalt colț... Își scoase casca Încet,",
  "fără zgomot, și o așeză cu băgare de seamă pe scaun. Își\nnetezi părul pe tâmple, cu amândouă palmele, de multe\nori, parc-ar fi vrut să-și potolească o durere. Apoi merse până\nla ușă, patru pași, se Întoarse lângă masă. Peretele era văruit\ncam de mult și varul plesnise. Se rezemă cu mâinile de dun-\nga mesei. Scândurile nu se Împreunau bine și crăpătura din-\ntre ele era astupată, neagră, deși tabla trebuie să fi fost fre-\ncată de curând cu leșie și nisip. Pe marginea dinspre perete,\nÎn litere săpate cu briceag, scria: “Aici am suferit... zile”.\n“Stegarul bosniac, se gândi Apostol, amintindu-și vor-\nbele primarului. Oare de ce nu spune câte zile?”\nSimți atâta lene În creieri, că nu-și mai urmări gândul. Își\ndădu seama de aceasta și făcu câțiva pași, să-și vie În fire. Îi\napăru În minte figura pretorului și se așeză pe pat, legănându-\nși picioarele din genunchi În jos. Acuma fereastra era o cruce\nde lemn Într-un pătrat alb.\n“Trebuie să fie peretele cancelariei pretorului, Își zise\ndânsul și, Închipuindu-și iar Înfățișarea pretorului, continuă\nritmic: Dobitoc... dobitoc... dobitoc...”\nApoi veniră amintiri rânduite frumos, una după alta, toate\nnumai din clipa Întâlnirii cu Varga Încoace. Îi defilau prin\nsuflet secundele, fiecare plină cu viață, cu niște bășici de\nsticlă, văzându-le conținutul. Treceau Însă cu o iuțeală ver-\ntiginoasă, ca un film Învârtit nebunește, și totuși se deose-\nbeau precis, amețitor de precis... Erau mii, poate milioane, și\nse scurgeau Într-o singură clipire, și reveneau În momentul\nimediat următor, neÎncetat, neobosite... Și el răscolea prin\nele ca Într-un joc bizar și, privindu-le, murmura:\n“O secundă mai puternică decât o viață de om...”\nPeste câteva clipe i se păru că a greșit și adăugă, clătinând\ndin cap:\n“Viața omului nu e afară, ci Înlăuntru, În suflet... Ce-i",
  "afară e indiferent... nu există... numai sufletul există... Când\nnu va fi sufletul meu, va Înceta de a mai fi tot restul...\nrestul...”\nPrin geam văzu, În ogradă, doi soldați care treceau ținân-\ndu-se de mână. Atunci Își schimbă firul gândului, urmând:\n“Și totuși restul hotărăște soarta sufletului meu... Și restul\ndepinde de alt rest... Pretutindeni dependență... Un cerc de\ndependențe În care fiecare verigă se mândrește cu\nindependența cea mai perfectă!... Numai Dumnezeu...”\nCheia se Învârti de două ori În broască, ușa se deschise și\nun soldat puse pe masă o tavă Încărcată. Plutonierul, Înainte\nde-a zăvorÎ, zise respectuos:\n— Aveți și cafea, și ceai... la alegere...\nCu mâinile sprijinite pe marginea patului, cu picioarele\natârnând nemișcate, Apostol se uită lung la tava de pe masă.\nÎși aduse aminte că n-a mâncat de ieri de la prânz. Se sculă\nși sorbi cu poftă ceaiul. Apoi se simți copleșit de o apatie\ngrea. Nu-i mai păsa că e Închis Într-o odăiță, cu santinela\nla ușă... Se Întinse pe pat cu fața-n sus și Închise ochii.\nStătu așa, fără gânduri, un răstimp care i se păru o veșnicie.\nApoi aruncă o privire pe cadranul ceasului-brățară.\n“Unsprezece! se gândi cu decepție. De-abia o oră a trecut\nde când sunt aici... Dacă va trece vremea tot așa de Încet,\nam să-mi pierd mințile!”\nSări jos și Începu să umble de ici-colo, Încercând să-și\nlămurească deplin situația. În creieri i se frământau numai\ncrâmpeie de gânduri, dar inima Îi tremura de frică și tul-\nburare. Avea acuma intuiția că Îl așteaptă ceva Îngrozitor,\nceva ce Îi amenință Însăși temelia ființei... Se opri În dosul\nușii, cu ochii În gol, și deodată Îi răsări creanga groasă din\ncopacul spânzuratului singuratic, ca un braț care arată\nÎnainte, În viitor, o țintă hotărâtă... Îi veni să țipe, să se",
  "apere și anevoie izbuti să pornească de colo până colo, din\nce În ce mai grăbit, frământându-și mâinile Încrucișate la\nspate... Se silea să găsească o apărare Împotriva pretorului\nși o găsi În faptele din trecut.\n“O rătăcire Întâmplătoare nu cumpănește cât o faptă vite-\njească, murmură cu nouă Încredere. Cine a fost În luptă știe\ncă orice viteaz are și momente de șovăire. Dar o singură\nrătăcire nu poate șterge o viață Întreagă de fapte, oricât ar\numbla pretorul să mă ponegrească...”\nÎncetul cu Încetul se potoli. Dragostea de viață Îi născocea\nmereu argumente și dovezi salvatoare. Pe urmă va Începe o\nviață nouă din temelie, clădită pe realități, nu pe himere.\nToată viața lui trecută a crescut dintr-o rădăcină bolnavă pe\ncare trebuie să și-o smulgă din suflet chiar de-acuma. Alt\nsuflet Îi trebuie, ferit de veșnicele ezitări și chibzuiri, capa-\nbil de-a Înfrunta lumea așa cum este, iar nu cum o zugrăvește\no Închipuire șubredă. Meditațiile stârnesc numai conflicte\ncu lumea.\n“Atârnă mult de cine va fi În juriu, Își zise deodată, cur-\nmându-și gândurile. Precum și de apărător!... Cine-o să mă\napere? A, da... Klapka... I-am spus pretorului... A fost prima\nÎntrebare și primul răspuns...”\nKlapka?... Poate că ar fi fost mai folositor un militar viteaz,\nale cărui cuvinte să zguduie și să convingă sufletele militar-\nilor din juriu... Klapka?... Cine știe dacă nu Klapka e pricina\nprăbușirii?! El a venit cu pădurea spânzuraților și i-a picurat\nÎn inimă Îndoielile... Viața e un povârniș cu un capăt În cer\nși cu cellalt În neant. Omul trebuie să facă imense sforțări să\nstea În picioare, iar când a Început prăvălirea, nimeni nu-i\nmai poate reda echilibrul.\n“M-am amăgit cu vorbe, parcă viața s-ar călăuzi cu\nvorbe...”",
  "Atunci Îi apăru În suflet Ilona și Îndată simți o căldură\nbinefăcătoare, ca și cum chipul ei i-ar fi umplut inima de o\niubire vie, ca o lumină uriașă, În care se cuprindeau toți\noamenii și toată lumea. Fericit, cu privirile strălucitoare, șopti\nÎn neștire:\n“Iubirea trăiește veșnic, fără Început și fără sfârșit... Prin\niubire cunoști pe Dumnezeu și te Înalți până la ceruri...”\nSe scufundă câteva clipe Într-o liniște adâncă peste care\nsufletul lui plutea lin și se legăna ca o frunză pe oglinda\nunei ape fără unde.\nApoi se scutură și porni iar, prin odăiță, ascultându-și\npașii, care băteau pe podele cu lovituri regulate, ca limba\nunui ceasornic... Gânduri subțiri ca niște ace lungi Îi Înțepau\ncreierii și-l usturau. Se opri. Înțepăturile se risipiră brusc,\nlăsând În urmă un zumzet apăsător.\n“Mi-am pierdut cumpătul, Își zise dânsul cu amărăciune.\nMintea, Împreună cu legile și disciplina ei, se zdruncină ca o\nmașină Între ale cărei roți ai zvârlit un bolovan, de Îndată ce\ne pusă În fața zidului ce desparte ființa de neființă... Mai\nbine să dorm și să treacă peste mine Întâmplările În voia\nlor!”\nSe trânti iar pe pat, căutând să alunge gândurile, care\ntotuși veneau să-l chinuiască, Întocmai ca niște vrăjmași fără\nÎndurare. În răstimpuri Îi soseau În ajutor zgomote de afară,\nschimbarea santinelei, câte un huruit de motor, câte un\nstrigăt mânios... Apoi prânzul... Și iar gândurile, mereu gân-\ndurile...\nSpre seară auzi pașii plutonierului: poate că-l cheamă\npretorul... Se bucură. Barem va mai scăpa de tirania gân-\ndurilor. Plutonierul Împinse ușa de perete și rămase În cori-\ndor. În prag Însă, cu o tavă de lemn pe care aducea cina, se\nivi Ilona... Apostol sări În picioare, fermecat, ca În fața unei",
  "năluciri ispititoare. Ilona se duse la masă, așeză vasele și\ntacâmurile, cu ochii numai la el. Pe obraji avea urme proas-\npete de lacrimi, iar În ochi și pe buze un zâmbet de\nÎmbărbătare, umil, sfios, sub care Încerca să-și ascundă o\ngroază cumplită... Goli tava și mai stătu o clipă, neclintită,\nmurmurând de câteva ori, domol, ca un susur:\n— Dumnezeu... n-ai grijă. Dumnezeu...\nApoi ieși cu privirea În pământ. Apostol o văzu coborând\ncele trei trepte. Se frecă la ochi, buimăcit. Plutonierul intră și,\naprinzând lampa atârnată de o grindă, zise Încet, să nu-l audă\nsantinela:\n— Atâta mi-a bătut capul primarul, și fetița atâta a plâns,\ncă mi-am călcat pe inimă și i-am dat voie să vă servească...\nFata s-a jurat că se omoară dacă n-o las... Oameni suntem,\ndomnule locotenent... Numai să luați seama, vă rog mult...\nDe-ar afla domnul căpitan, pe cât e de Înverșunat, ar fi vai și\namar de mine...\nBologa stătea În același loc, Înlemnit, cu fața aprinsă de o\nbucurie copleșitoare. Nu se mai simțea singur, și sufletul Îi\nera Înflăcărat de speranță. Șopti Într-un extaz de rugăciune:\n— Dumnezeu...\n5\nA doua zi, dis-de-dimineață, veni Klapka, nervos, agitat.\nPlutonierul stătu afară, cu santinela, lângă ușa Închisă, cu\nceasornicul În mână.\n— N-avem decât cel mult o oră, Începu Klapka repede,\nstrângându-i mâna puternic. Atâta mi-a Îngăduit pretorul, și\nÎncă excepțional... Dar nici n-am nevoie de mai mult, fiindcă\nștiu tot, tot... Sunt de-aseară aici și cunosc toate amănuntele,\nnumai din dosarul alcătuit de bunul nostru magistrat... Când",
  "s-a aflat că eu sunt apărătorul, m-au Înconjurat și groparul,\nși primarul, și fetița... logodnica ta... Biata fată!... Ce suflet!...\nAcuma nu mă mir cum ai putut să... Acuma Înțeleg perfect...\nS-au sfătuit cu mine ce-ar putea face ei pentru salvarea ta.\nGroparul, inimos om, s-a oferit să spargă binișor peretele\ncăsuței, În fund, să scapi prin fugă... Copilării de om bătrân!\nNevasta primarului s-a aruncat aseară la picioarele generalu-\nlui, a plâns, s-a rugat să te ierte... Generalul se zice că o\nrespectă mult, pentru că femeia Îi gătește niște mese\nÎmpărătești... A obținut atâta, ca generalul să nu intervie\nÎmpotriva ta, să lase Curtea să judece În deplină independență.\nVasăzică și viața ta se află În mâinile juriului! Cu o apărare\nviguroasă și isteață sper să evităm... Dar depoziția ta e\nÎngrozitoare și revoltătoare! Îți bagi gâtul În ștreang, Bologa,\nde bunăvoie!... Noroc că ai avut prezență de spirit să nu\niscălești... De aceea am cerut un supliment de instrucție și,\ndupă stăruinți colosale, am izbutit. Acuma să mă ajuți și tu,\nÎnțelegi? Întâi vei renega prima depoziție, dar, știi, foarte\nenergic, pe urmă vei tăgădui categoric că ai vrut să dezertezi\nla inamic... Restul rămâne În sarcina mea... Am să găsesc eu\nexplicații plauzibile În privința rătăcirii tale, noaptea, prin\nliniile de tranșee pe care nu le cunoșteai... Chiar harta, asu-\npra căreia pretorul se străduiește să-și Întemeieze acuzația\nde spionaj și trădare, cred că am s-o spulber cumva din dez-\nbateri... În sfârșit, trebuie să avem speranță, Bologa! Tre-\nbuie!\nKlapka, vorbind, Își trăsese scaunul lângă masă și se\nașezase. Apostol, calm, În picioare, cu spatele spre fereastră,\nprivea inscripția zgâriată la marginea scândurii: “Aici am sufer-\nit...” Când căpitanul tăcu Întrebător, Apostol zise rar, uitându-\nse drept În ochii lui:\n— Când voi fi judecat?\n— Peste trei ore... da... la zece... negreșit, bâlbâi Klap-\nka, surprins.",
  "Bologa Întoarse ochii iarăși la inscripție, o silabisi și urmă\ndomol:\n— Atunci, ce nevoie de...?\nNu sfârși, dar Klapka Înțelese și sări de pe scaun, Înțepat,\naproape furios, Îl apucă de umăr si-l scutură, sâsâind:\n— Trezește-te, omule!... Ești nebun? Nu-ți dai seama ce\nte așteaptă?\n— Moartea, zise Apostol, privind iar În față, cu o umbră\nde surâs pe buze.\n— Ștreangul, Bologa! Auzi?... Ștreangul! șopti căpitanul,\nroșind și uitându-se, fără să vrea, la gâtul lui strâns În guler-\nul Înalt al tunicii. Numai un om nebun Își vâră gâtul În laț,\ncând viața Îi surâde și-i făgăduiește... Ești dator să trăiești!\ncontinuă apoi, după o pauză, mai potolit, bătându-l pe umăr.\nCând ți se Îmbie o portiță de scăpare aproape sigură, n-ai\ndreptul să te codești, nu ți-e permis!... Am fost și eu În\nsituația ta, poate puțin mai ușoară... puțin... Vedeam\nspânzurătoarea În temniță, da... și știu că moartea, când o\nprivești prea adânc și Îndelung, Începe să te ademenească.\nDar trebuie să te smulgi din ademenirea ei, Bologa, căci orice\nviață e mai bună ca moartea!... Ți-am spus și altă dată...\nViața e reală, pe când dincolo de moarte...\n— Cine știe dacă dincolo de moarte nu e adevărata viață?\nrăspunse Apostol cu glas tărăgănat, leneș. Dacă ai fi venit\nieri cu portița aceasta, poate că te-aș fi sărutat și mi-ai fi luat\no piatră de pe inimă... Căci ieri viața m-a torturat Îngrozitor\ncu niște clește de foc Îngrozitoare! Aseară Însă am văzut pe\nIlona și... m-am regăsit, mi-am regăsit iubirea... Altfel cum\naș fi Îndurat o noapte Întreagă aici, singur??... Acuma mi-e\nsufletul liniștit... De ce să reÎncep chinurile?... Nu mai vreau\nnimic. Iubirea Îmi ajunge, căci iubirea Îmbărbătează deopo-\ntrivă pe oameni și pe Dumnezeu, viața și moartea. Iubirea",
  "cea mare e aici, În odăița aceasta... O respir În fiecare clipă...\nE În mine și În afară de mine, În tot cuprinsul infinitului...\nCine n-o simte nu trăiește aievea; cine o simte trăiește În\neternitate... Cu iubirea În suflet poți trece pragul morții,\ncăci ea stăpânește și dincolo, pretutindeni, În toate lumile\nexistente și inexistente... Poate să mă mai ispitească viața,\npoate să mai sufăr, dar...\nKlapka Îl asculta nerăbdător, Îngrijorat. Cuvintele lui i se\npăreau rodul fricii de moarte. În cele din urmă Îl Întrerupse:\n— Dragul meu, nu-ți dai seama oare că aiurezi?... Aseme-\nnea fantasmagorii poate să-și Îngăduie omul când e acasă,\nla birou, odihnit, sau În momente de entuziasm, Într-o\ndiscuție, nu Însă În fața morții!...\n— O Închipuire care Împacă sufletul e tot ce poate dobândi\nomul În viață! murmură Apostol, cu o strălucire mare În\nochi.\n— Dar bine, omule, tu vei muri ca dezertor și spion, și\ntrădător, În sfârșit ca un criminal, iar nu ca apostol al iubirii!\nse Înfurie iarăși căpitanul, adăugând: Să știi că, de vei con-\ntinua tot așa, o să te declar nebun În fața Curții și tot am să\nte scap!\n— Criminal? zise blând Bologa. Orice mormânt e lăcaș\nde iubire, fiindcă...\n— Destul, Încetează, Bologa! făcu Klapka, indignat. Nu\nmai vreau să-ți ascult balivernele! Am venit să te salvez, nu\nsă ascult nerozii... Astea să le spui pe urmă, după ce va fi\ntrecut primejdia!\n— Crezi că o viață smulsă prin minciună ar mai avea\nvreun farmec sau vreun preț? Întrebă Apostol, cu altă voce.\n— Minciuna care poate salva o viață de om e mai prețioasă\ndecât toate adevărurile! răspunse căpitanul cu hotărâre. Eu",
  "Îmi voi face datoria până la capăt! Am să te scap chiar Împo-\ntriva voinței tale și sunt sigur că mai târziu o să-mi\nmulțumești!... Pentru tine am trecut peste suspiciunile care\nmă Înconjoară... Nu-mi pasă!... Numai să nu-mi pui bețe-n\nroate! Atâta te rog... Va veni pretorul... ajută-mă! Te im-\nplor!... Rămâi cu bine și Dumnezeu să-ți lumineze gân-\ndurile!...\nÎi strânse amândouă mâinile, privindu-l lung În ochi, cu\nÎndemn și căldură, ca un părinte pe un copil nesocotit. De\nla ușă Îi mai șopti:\n— Voință, Bologa!\nPlutonierul salută și, Îndată ce coborÎ Klapka, se repezi\nÎn odăiță, se uită Împrejur, cercetător, Înfricoșat. Pretorul Îi\nporuncise, de repetate ori, să fie cu ochii În patru ca nu\ncumva prizonierul să se sinucidă. Acuma tremura să nu fi\nlăsat căpitanul vreo armă. Deși nu mirosi nimic suspect, zise\nrugător și moale:\n— Să nu mă nenorociți, domnule locotenent, din suflet\nvă rog!... Eu fac tot ce pot și chiar mai mult, dar să nu mă\nnenorociți...\nApostol pricepu și zâmbi. Răspunse prin o ridicare de\numeri și se lungi pe pat, obosit. Se odihni vreo zece minute,\napoi Începu să măsoare cu pașii odăița În lung și-n lat... Așa\nÎl găsi pretorul, care veni, cu o servietă umflată la subsuoară,\nordonând plutonierului să Închidă ușa și să rămâie Înlăuntru.\n— Apărătorul d-tale, zise pretorul rece, grav, punând servi-\neta pe masă, ne-a comunicat că mai ai de făcut niște\ndeclarații de mare importanță, care ar putea să modifice rad-\nical convingerea mea chiar În privința calificării faptei d-tale.\nDeși nu-ți ascund că mă Îndoiesc, totuși, cu permisiunea și\ndin ordinul excelenței-sale, sunt gata să Înregistrez orice ai",
  "mai avea de spus asupra...\n— M-am răzgândit... Nu am de adăugat nimic! răspunse\nApostol repede, ca și cum i-ar fi fost teamă să nu Întârzie.\nPretorul, care tocmai făcuse semn plutonierului să treacă\nla masă și să scrie, se Întoarse brusc spre Bologa, Întâi mirat,\npe urmă cu o satisfacție triumfătoare:\n— Eram sigur! izbucni falnic. I-am și spus căpitanului Klap-\nka... Parcă nu cunosc eu psihologia... vinovaților?... De altfel,\nnici n-ar fi demn pentru un ofițer, chiar În cazul d-tale, să\nrecurgă la minciuni. Omul, când a săvârșit ceva, să aibă cura-\njul răspunderii!\nApostol nu-și putu stăpâni un zâmbet auzind sfaturile\npretorului și mai ales tonul marțial cu care i le spunea. Pre-\ntorul Însă, mulțumit cum era, nici nu se mai uită la el și\ndădu să plece. Își aduse aminte c-a lăsat servieta pe masă.\n— A, da, să nu uităm, zise atunci, căutând În servietă și\nscoțând o scrisoare: Poftim! s-a găsit de ieri la locuința d-\ntale... probabil că ieri a sosit... Nu ți-am putut-o da până ce\nn-am găsit cine să mi-o traducă, fiindcă e În românește...\nDupă ce rămase singur, Apostol desfăcu scrisoarea de la\nmaică-sa și o citi, Încet, rar, să o priceapă mai bine sau să-și\nÎncerce inima.\nO citi a doua oară, și tot nu Înțelese nimic. Cuvintele Îi\npătrundeau În creieri, fără sens, ca niște semne moarte. În\nvreme ce-i alunecau ochii peste rândurile negre prin minte i\nse plimba un singur gând, stăpânitor și tulburător:\n“Acuma plutesc Între viață și moarte, Între cer și pământ,\nca omul care și-a tăiat craca de sub picioare și așteaptă să\ncadă fără să știe barem unde va cădea...”",
  "6\n— Bologa, te implor, ajută-mă! șopti Klapka, În cancelar-\nia pretorului, transformată În sala de ședințe, Înainte de-a\nÎncepe dezbaterile.\nApostol avea ochii mai adânciți În cap și roșii, Încercuiți\ncu dungi vinete, și obrajii de o paloare străvezie, În care se\ndesenau vinele albastre șterse. Pe vârful limbii Îi stăruia un\ngust sărat de lacrimi, iar În cerul gurii, o uscăciune necăcioasă,\nca după un somn cu coșmare. În suflet Însă Îi sălășluia\nliniștea, ca o domniță cu mâinile moi și calde.\nSe simțea foarte bine și se uita cu mare curiozitate\nÎmprejur, ca și cum niciodată n-ar mai fi umblat pe aici, deși\nodaia era ca și ieri, doar că birourile fuseseră adunate În\nfund spre a face loc mai larg Înaintea unei singure mese lun-\ngi, Învelită cu postav verde și Împărțită În două, la mijloc,\nde o cruce albă de metal!... Apostol examină pe toți ofițerii\ncare ședeau la masa lungă, țepeni, drepți, solemni și aproape\nsperiați. Se bucură văzând că președintele juriului e colone-\nlul de odinioară, cu fața colțuroasă, din tren, pe care-l Întâl-\nnise În compartimentul generalului și care Îi luase apărarea...\nAcuma părea mai palid, și În privire avea ceva... Pe ceilalți\nnu-i cunoștea nici barem din vedere, afară de locotenentul\nGross, care ținea capul În jos, ca și când i-ar fi fost rușine.\nApostol se uită mai Îndelung spre dânsul, vrând să-i Întâl-\nnească negreșit privirea, să-l Întrebe cum se face că a primit\nsă judece pe un camarad și să-i arate că, iată, el nu-i nici\nșarlatan, nici smintit, fiindcă mai bucuros a fugit decât să\nmai osândească...\nCând Își auzi numele, rostit cu glas tare, tresări, mirat:\nde ce strigă tocmai numele lui? Răspunse “prezent” și nu se\ndumeri nici când colonelul Îi puse Întrebări neobișnuite, ca",
  "unui străin. Totuși, fără a se gândi la ce spune, răspundea corect,\nse uita În ochii colonelului, Își dădea seama că În clipele aces-\ntea se cântărește viața lui și auzea parcă un fâlfâit straniu de\naripi care stârnea un vânt rece În sală. Dar În inimă Îi picurau\nde undeva, neÎncetat, stropi de amărăciune, din care i se\nrăspândea În tot corpul o frică lentă, ca o caracatiță\ndezgustătoare. Încerca să se apere și nu putea și, din pricina\naceasta, simțea că va trebui să izbucnească Într-un hohot de\nplâns. I se părea că președintele vorbește atât de tărăgănat, că\ntrece un secol până ce sfârșește o Întrebare la care el răspunde\nÎn trei cuvinte vertiginoase.\nApoi, lângă mescioara pretorului, cineva Începu să citească\nceva, câteva minute, cu glas ciudat, pronunțând vorbele ciu-\ndat.\n— Acum spune motivele și Împrejurările dezertării! zise deo-\ndată colonelul, țeapăn, mișcând buzele ca un automat.\nBologa auzi Întrebarea, strident, ca un cuțit ce cade pe o\nsticlă și o sparge. Și zgomotul acesta Îi trezi toate gândurile și\nsimțirile, ascuțindu-i-le ca niște brice gata să-i ciopârțească tru-\npul și sufletul. Se uită spre fereastră și Întâlni capul pretorului,\nmândru și Încrezut, parcă el ar fi dezlegat de mult toate tainele\nlumii. Îl supără atâta suficiență și Întoarse ochii În cealaltă parte,\nunde era Klapka, apărătorul, care, vrând să-l Îmbărbăteze, Îi\nfăcu un semn atât de ciudat, că i se strâmbă fața, iar Apostol se\ncutremură și se simți Îndată părăsit și singur ca Într-o câmpie\nnemărginită, plină de mărăcini și buruieni otrăvitoare. Și totuși\natunci i se stinseră toate Îngrijorările și sufletul i se pătrunse\nde Încredere mare.\n— Dezertare? șopti privind cu ochii strălucitori crucea albă\ndinaintea președintelui.\nApoi plecă fruntea și, În tăcerea amară ce se Împânzi, Între-\nbarea lui pluti câteva momente, ca o mustrare blândă. Și iarăși\nrăsună glasul colonelului, tremurat, parcă o mână nevăzută i-\nar fi strâns beregata:",
  "— Răspunde la Întrebarea mea, locotenent Bologa...\nȘi, după o tăcere mai grea și amenințătoare, glasul urmă,\ntot șovăitor:\n— Vina e covârșitoare, desigur, dar Curtea va asculta cu lu-\nare-aminte apărarea d-tale... Prin urmare, vorbește...\nO mișcare grăbită umplu o pauză scurtă. Pe urmă țâșni, ca un\nglonț, glasul pretorului, revoltat, rotunjind cuvinte care se Înălțau\npână-n tavan, se izbeau de pereți și plesneau capetele tuturor ca\nniște palme umede. Pe urmă glasul lui Klapka, patetic, protestând\nstăruitor... Și amândouă se Învârteau ca două sulițe În inima lui\nApostol care, nemaiputându-le răbda, murmură, fără să ridice\ncapul:\n— Mai repede, mai repede, pentru Dumnezeu...\nDeși Îi era gâtul uscat și În aer se Încrucișau Încă urmele\nglasurilor de adineaori, șoapta lui zbârnâi prelung În toate ure-\nchile și atrase asupra lui toate privirile, Întrebătoare și nedumer-\nite.\nUrmară repede alte Întrebări, din ce În ce mai aspre și mai\nporuncitoare, care i se Înfigeau În inimă ca niște gheare ascuțite\nși-l strângeau de gât să-l sugrume. Când simți că se Înăbușe,\ntresări, Îngrozit, galben la față. Gulerul tunicii i se păru un laț\nnesuferit. Cu o smucitură disperată Își rupse gulerul și strigă\nrăgușit:\n— Omorâți-mă!... Omorâți-mă!...\nGestul și strigătul lui stârniră uimire și indignare. Colonelul\nse sculă În picioare, cu ochii fulgerători, și bătu cu pumnul În\nmasă, În vreme de Apostol căzu grămadă pe scaun, respirând\ngreu, cu obrajii ca varul stins, cu privirile roșii agățate de cru-\ncea albă.\nÎn sală se restabili curând solemnitatea și toată lumea Își\nreluă Înfățișarea gravă dinainte. Incidentul fu dezbătut calm\ncâteva minute, apoi trecură mai departe, conform procedurii\nobișnuite, pe care au tulburat-o puțin zvârcolirile unei vieți. Și\nApostol stătu pe scaun liniștit și nemișcat. În urechi Îi susurau",
  "cuvinte și fraze care nu-l interesau deloc, căci crucea de pe masă\nÎi turna În suflet mângâiere.\nApoi președintele rosti deodată, sever:\n— Acuzatul mai are ceva de spus?\nBologa auzi și Înțelese Întrebarea; nu se clinti Însă, ca și\ncum n-ar fi fost vorba de el.\n— Dezbaterile fiind terminate, Curtea va intra În deliber-\nare! zise iar colonelul, supărat.\nPretorul făcu un semn și plutonierul se apropie de Apostol.\n— S-a sfârșit? Întrebă el, ridicându-se brusc de pe scaun,\nÎncât plutonierul se sperie. Da?... S-a sfârșit!...\nSe Închină foarte adânc În fața juriului și ieși afară grăbit,\nsprinten...\n7\n— Ei, domnule locotenent, s-a isprăvit și asta!... De-acuma\no să fiți mai liniștit! zise plutonierul, cu un zâmbet misterios,\nÎn odăiță. Poftim prânzul... vă așteaptă... s-o fi răcit...\nApostol se uita lung la el și vru să Întrebe ceva, dar plutonie-\nrul plecă Înainte de a-și fi hotărât el Întrebarea În minte.\n“Oare ce-a zis plutonierul? se gândi Bologa, singur.\nPoate că el știe ceva... E vechi În serviciu și a văzut multe\ncazuri...”\nCând Își dădu seama ce speranțe se Împletesc În gândul ac-\nesta, Îl părăsi mormăind:\n“Prostii... Uite ce prostii mă apucă...”\nÎși aruncă pe pat casca și râse scurt, sec, fals, frecându-și\ncoșul pieptului cu palmele, ca și când ar fi Încercat să-și mul-\ncomească bătăile inimii. Simți În buzunarul tunicii fâșâit de\nhârtie și se opri voios:\n— Acuma să vedem scrisoarea mamei, s-o Înțelegem...",
  "Doamna Bologa Îi scria numai mărunțișuri de prin Parva,\ndespre cunoscuți și necunoscuți. Că Pălăgieșu se laudă că Apos-\ntol i-a cerut iertare, că Marta vine mereu pe la ea și se consideră\ntot logodnica lui, că Domșa Îi zice tot “cuscră”, că a făcut multe\nbunătăți de sărbătorile Paștilor și că o să-i rămâie neatinse fi-\nindcă e singură și amărâtă, că l-a visat În noaptea de Vinerea\nMare foarte urât și a dat o slujbă chiar În ziua Întâia de Paști ca\nsă-l ferească bunul Dumnezeu de primejdii...\n“Biata mamă! Își zise Apostol cu un zâmbet umed. De-ar ști\nea În ce primejdie mă zbat eu acuma!... când va afla vestea...\nTrebuie s-o afle de la mine... să afle barem că tot ea mi-a alinat\ninima În ceasurile din urmă, ca și În cele dintâi ale vieții mele\npământești!”\nTrase scaunul lângă masă și, gustând din mâncările răcite\nce-l așteptau de mult, mai citi de câteva ori scrisoarea oprindu-\nse de fiecare dată la visul urât și căutând să ghicească ce anume\no fi visat maică-sa.\nCând veni plutonierul cu un soldat să ia vesela, Apostol\nceru hârtie și cerneală. Peste câteva minute hârtia albă râdea\npe masă ca o pată de speranță, dar el nu se mai grăbi să scrie.\nAlerga de ici-colo, cu mâinile la spate, cu gândurile vălmășag...\nDe câte ori zărea hârtia, Îi fulgera prin minte cum, totdeauna\nÎnaintea luptelor grele, când simțea În suflet frica morții, a scris\nmamei sale scrisori lungi, luându-și rămas bun... Le scria cu\nteamă și Îngrijorare, și totuși printre rândurile Întristate, scri-\nind, citea numai speranțe bune. Dragostea de viață era atunci\nmai tare ca frica de moarte. Pe urmă, după ce trecea primejdia,\nrecitea “testamentul” și zâmbea fericit și rupea În bucăți foarte\nmici foaia cu gândurile posomorâte. Câte “testamente” de ac-\nestea a rupt?... Pe când acuma trebuie să scrie un testament\ndefinitiv... Acuma, din moment În moment, poate să vie pre-\ntorul, să-i citească niște paragrafe și să-l anunțe că la ora cutare",
  "va muri negreșit, cu deplină siguranță, fără pic de nădejde. Iar\nla ora hotărâtă, precis, niște oameni vor sili sufletul său tânăr\nsă se despartă de trup pentru totdeauna, la o oră precisă...\nAcuma, când va sfârși scrisoarea, va ști că mâinile care au scris-\no nu vor mai rupe-o și nici ochii nu vor mai vedea-o, pentru că\nmâine, pe vremea aceasta, corpul lui va fi Îngropat În pământ\nsau va atârna undeva, iar mintea lui, care Își dă seama de toate\nacestea, mâine nu va mai naște nici un gând, ci va fi grămăjoară\nde creieri morți, năpădiți de sânge Închegat...\nȘi totuși hârtia râdea pe masă, parcă ar mai fi fost vreo spe-\nranță undeva... Apostol Bologa depăna amintiri de prin romane\nși cronici, unde, În clipa supremă, sosește În goana calului so-\nlul aducător de iertare și de viață. Descoperirea Îl bucură nu-\nmai câteva clipe, pe urmă se Înfurie și rosti răspicat:\n— Voi muri negreșit peste... Peste câte ore?\nAtunci Îl Îmbrățișă groaza, din ce În ce mai strâns și mai\nsălbatic, Înghețându-i sângele. Și În vreme ce groaza Îl tortura,\nmintea lui căuta să o alunge cu “inexorabilitatea morții”, cu\n“dezgustul” de viața aceasta pe care el Însuși, conștiința lui\nÎmpăcată, a azvârlit-o, cu credința În viața de dincolo, unde\nsufletul mântuit se va uni cu Dumnezeu... Dar toate Închipuir-\nile minții se prăbușeau pe rând, ca niște castele de cărți de joc,\nnumai groaza rămânea sfidătoare, stăpânitoare, șoptindu-i În\nsuflet un singur cuvânt, În fața căruia se sfarmă tot: moartea...\nÎi venea să plângă mereu și nu putea. Se uită la ceas: patru\ndupă-amiază...\n“Și Încă nu mi-au comunicat sentința... De ce nu vine pre-\ntorul?... Cel puțin să știu sinur... Adică de ce să știu?”\nSiguranța ar spori doar chinurile groazei. Mai bine așa. Orice\nÎntârziere e un câștig, chiar de suferință. Apoi Întârzierea poate\navea și motive bune. Adică de n-ar fi Înțeles Curtea că e nevino-\nvat? Ar fi fost poate mai bine să vorbească, să dovedească...",
  "Dar ce nevoie e de vorbe când trecutul lui vorbește singur, bar-\nem prin cele patru medalii de vitejie? În asemenea cazuri Curtea\ne datoare să trimită la plimbare pe pretorul dobitoc și să\nhotărască achitarea În unanimitate... Sau cel puțin cu majori-\ntate de voturi. Colonelul i-a luat apărarea și În fața generalului,\natunci... Gross nu poate să voteze pentru condamnare. Apoi\nde partea președintelui trebuie să mai fie cineva... Și uite ma-\njoritatea!... Uite și pricina Întârzierii!\nHârtia, sub o călimară ruginită și murdară, râdea Întruna.\nApostol, Înviorat, se duse la masă, se așeză pe scaun, luă tocul\nși Încercă penița. Îi tremurau degetele cumplit și nici un gând\nnu i se arăta limpede.\n“Mai târziu... mai e vreme!” Își zise după un răstimp, liniștit,\npornind iar să umble de ici-colo.\nPeste un sfert de ceas se opri brusc la picioarele patului, fără\nurme de sânge În obraz, cu privirea spre ușa În care cheia se\nÎnvârtea scârțâind mai ascuțit ca totdeauna.\n“Acuma vine siguranța!” Îi țâșni prin creieri ca un fior de\nfoc, Încât parcă simțea cum Îi sfârăie celulele cenușii.\nEra plutonierul cu un soldat care aducea cina.\n— Ați isprăvit de scris? Întrebă, vrând să strângă masa, fără\nsă se uite la Bologa.\n— Nu, nu... nici n-am Înce... zise Apostol deodată foarte\nagitat, adăugând repede, cu niște ochi ieșiți din orbite: Așa-i de\nmare graba?... S-a hotărât sentința, s-a...\n— Sentința desigur că s-a hotărât de mult, răspunse plutonie-\nrul tărăgănat și parcă cu glas neobișnuit. Se așteaptă numai\naprobarea de sus... de la Marele Cartier... Așa-i regulamentul\npentru domnii ofițeri... Dar mult nu mai durează, nu, nu...\nTrebuie să pice răspunsul din minut În minut, căci În război și\nÎn cazuri d-astea merge repede... În război toate merg repede...\nApostol Bologa vedea că omul acesta Îi cunoaște soarta,\ndorea să-l Întrebe și nu cuteza. Soldatul se strecură afară, În",
  "vârful picioarelor, ca dintr-o casă de mort. Plutonierul zise mai\nÎncet:\n— Fetița plânge și se zbate, vai de sufletul ei... Dar nu mai\npot, domnule locotenent, să mă iertați și să nu vă supărați!... Eu\naș fi lăsat-o, ca și ieri... dar domnul căpitan tot prin ogradă se\nÎnvârtește și, dacă ne-ar prinde, Doamne ferește... Am să vă aprind\nlampa când o veni băiatul să ia farfuriile, că Încă nu s-a Întunecat\nde tot.\nGlasul plutonierului rămase În sufletul lui Apostol și după\nce se Închise ușa, ca un izvor de speranțe luminoase. Îi bătea\ninima năvalnic, voioasă. Îi părea rău că n-a trimis o vorbă\nbună pentru Ilona, dar se mângâia că poate În curând Îi va\nspune el Însuși mai multe.\n“Cine știe? Îngână cu bucurie. Numai Dumnezeu știe ce poate\naduce ceasul...”\nSe uită Încrezător pe fereastra cu cruce cafenie. Amurgul\ntrăgea pe furiș obloanele Întunericului.\n8\nDupă miezul nopții, Apostol Bologa, istovit, se Întinse pe\npat. O tăcere imensă Îl Împresură, parcă toată lumea ar fi Încre-\nmenit Într-un somn de mormânt. Liniștea galbenă din tavan Îi\npicura În ochi și Îl ustura. Ațipi.\nDeodată se trezi. Afară răsunau pași, pe trepte, În coridor.\nSări În mijlocul odăiței și rămase pironit acolo, cu inima zgribu-\nlită, murmurând din buzele-i albe:\n— Doamne-Dumnezeule... Dumnezeule...\nUșa se deschise larg, cu zgomot mare, izbindu-se de perete.\nDin Întuneric apăru pretorul cu o foaie de hârtie În dreapta, În\nținută de campanie, cu ochii stinși În obrajii bulbucați sub cas-\nca de fier. În dosul lui veni plutonierul, de asemenea cu cască,",
  "ținând ceva pe brațul stâng și În mână, cu privirea speriată, ca\nși cum ar fi fost sigur că pretorul are să-i facă vreo observație\naspră. În Întunericul ușii, afară, se zvârcoleau capete multe,\nsclipeau ochi Înfrigurați, ca o vedenie dintr-o baladă sângeroasă.\nÎn mijloc, neclintit, cu părul lung, puțin vâlvoiat, Apostol cer-\nceta din ochi, fără a-i Învârti În orbite, cu luciri repezi, fața pre-\ntorului, hârtia din mâna lui, casca plutonierului. Și În fiece clipă\nmilioane de gânduri Îi răsăreau și mureau În creieri, parcă toți\natomii materiei cenușii s-ar fi aprins și ar arde cu flăcări clocoti-\ntoare.\nPretorul se apropie de masa pe care hârtia albă râdea nea-\ntinsă, ridică sentința sub lumina lămpii și, fără introducere,\nÎncepu să citească rar, cu voce clară, Întorcând ochii spre Bologa\ndupă unele cuvinte pe care le apăsa ca și când ar fi fost sublin-\niate. Apostol asculta și se uita numai la buzele pretorului, roșii,\nlate, uscate, netezite uneori cu vârful limbii trandafirii. Înțelese\ndeslușit “În numele Împăratului”, “crimele săvârșite, dar neizbu-\ntite, de trădare și dezertare la inamic”, “degradare și eliminare\ndin gradele armatei”, “moarte prin ștreang...”\n— Sentința va fi executată imediat! sfârși pretorul, Îndoind\nhârtia și aruncând o privire furișă În fața lui Bologa.\n— Imediat... imediat, repetă Apostol foarte domol, adăugând\nÎn gând: “Dar ora?... De ce nu spune ora?”\nAtunci surprinse un gest al pretorului și văzu că plutonierul\nse apropie atât de umilit, că părea un necunoscut rătăcit aici\ncine știe cum.\n— Conform sentinței... degradare... tunica militară... trebuie\nhaină civilă, zise iar pretorul, Începând cu glas sever, zăpăcindu-\nse de ochii lui Bologa și isprăvind rugător.\nApostol nu pricepu, dar fără să priceapă, Își descheie Încet\ntunica, Își scoase gulerul și-l puse pe masă, peste călimara rugi-\nnită, apoi lepădă haina, o Împături cu mare băgare de seamă, o",
  "așeză pe pat și o netezi de două ori cu dosul palmei. Cămașa Îi\nera umedă de sudori calde, ridicată și cocoloșită la spate, Între\nbretelele vărgate. Își potrivi cămașa În spate și-și Îndreptă\nbretelele, care-i alunecaseră puțin de pe umeri. Atunci, uitân-\ndu-se Întrebător În fața pretorului, văzu că ochii lui Îi exam-\ninează cu spaimă gâtul alb, subțire, cu arterele umflate. Se\nÎntoarse spre plutonierul care-i Întindea ceva și observă că și\nplutonierul se uită la gâtul lui. Se tulbură și se Întrebă În gând\nde ce se uită amândoi la gâtul lui?\n— Și haina... și pălăria sunt din partea primarului, bâlbâi\nplutonierul Înfricoșat, Întinzându-i-le deodată, ca și cum n-ar\nmai fi Îndrăznit să le ție.\nApostol Bologa luă haina pământie și o Îmbrăcă repede,\ndârdâind de frig, dar de pălărie nu se atinse. Plutonierul, grăbit\nsă sfârșească, o așeză binișor pe masă, deasupra gulerului,\nacoperind de tot hârtia albă, lucitoare.\nUrmă o tăcere În care tremurau numai privirile speriate. În\nsfârșit, pretorul Își drese puțin glasul și vorbi, Încurcăndu-se\nÎndată:\n— Dacă ai vreo dorință... eu... noi... conform legilor... orice\ndorință În clipa...\nApostol Îl privi drept În ochi, lung, fascinator și apoi, brusc,\nse Întoarse cu spatele, parcă și-ar fi adus aminte că pe pat e\nceva... Pretorul avu o mișcare de curiozitate, să vază ce va face,\ndar Își reveni În fire și ieși cu demnitate, urmat de plutonierul\ncare trase Încet ușa, fără să mai Învârtească cheia În broască.\nObișnuit cu zgomotul lacătului, Apostol se uită buimăcit,\nșoptind:\n— Oare de ce n-au Încuiat și n-au pus lacătul?... Oare...\nDin toate colțurile minții zeci de răspunsuri năvăliră În pripă\ncu vești Încântătoare. Poate că acuma, după ce s-a Îmbrăcat În\nhaină civilă, n-are decât să pună mâna pe clanță și să plece...",
  "departe... să trăiască... Poate că nici santinela nu mai e pe cori-\ndor... Poate că afară Îl așteaptă Ilona și Klapka și preotul Bote-\nanu.\nDar, În vreme ce-și depănă nădejdile strălucitoare, ușa se\ndeschise iar, și În prag se arătă preotul Constantin Boteanu,\nÎnalt, slăbuț, cu patrafirul pe piept, cu o carte subsuoară, cu\ncrucea În mână. O clipă se uită blând, nedumerit, apoi intră,\nÎnchise ușa și merse drept la Apostol, murmurând cu glas cân-\ntat, pătrunzător:\n— În numele Tatălui și al Fiului și al Sfântului Duh, acum și\npururea și-n vecii vecilor...\nApostol crezu o secundă că speranțele lui, printr-o minune\ncerească, au pornit să se Împlinească. Zdrobit de povara\nsuferințelor, se prăbuși În genunchi, sărută cu lăcomie crucea,\nÎși ascunse obrajii În cutele patrafirului și izbucni Într-un hohot\nde plâns Înăbușit. Pieptul i se umflă sub puterea loviturilor\ninimii rănite În care sângele se zvârcolea ca Într-o temniță de\nplumb. Șiroaiele de lacrimi curgeau pe florile de aur ale patrafir-\nului Îmbibat cu miros de tămâie, ca un râu desfundat de o fur-\ntună năprasnică. Printre gemetele lui sacadate, glasul preotului,\nmoale și mângâietor, i se strecura sfios În suflet, cu vorbe simple,\nnemeșteșugite, din care, Încetul cu Încetul, se Închegă acolo o\nliniște ca pânza de zăbranic, străvezie și totuși destul de deasă\nspre a cerne și a arunca la o parte toate ispitele și deșertăciunile\nlumești.\nCând Își veni În fire și ridică fruntea, Apostol avea fața albă\nca hârtia, și ochii mari, roșii, cu cearcăne negre, cu sclipiri po-\ntolite. Văzu o broboană de sudori pe tâmplele lui Boteanu care\nse așeză pe scăunel lângă masă. Pierduse nădejdea În minunea\nde adineaori și, de frică să nu se ivească iarăși stafiile cu care s-\na luptat atâtea ceasuri, se târÎ În genunchi la picioarele preotu-",
  "lui.\n— Am venit Într-un suflet, vorbi Boteanu cu voce stinsă,\nștergându-și fruntea cu o batistă mare, că În Lunca nu se știa\nce s-a Întâmplat cu tine... M-am pomenit spre seară cu fata lui\nVidor, că mă cheamă degrabă să te binecuvântez... Of, inima\nomului!... Dar Ilona venise din capul ei la mine... Domnii de\naici hotărâseră să-ți trimită un preot militar, de altfel tot sluji-\ntorul Domnului... Ne-am rugat cu toții și am Înduplecat pe dom-\nnul căpitan să fie milostiv...\n— Părinte! zise deodată Apostol, grăbit și Îngrijorat. Am\nvrut să scriu mamei și uite, colo, hârtia neÎncepută... n-am fost\nÎn stare... din pricina... Vestește-o tu, Constantine, pe urmă,\ndupă ce voi fi... după ce... Spune-i tu cum am... Să aibă grijă de\nlogodnica mea... să aibă mare grijă... Căci ele amândouă mi-au\nsădit În inimă iubirea... și din iubirea lor mi-am Întruchipat\ncredința... și credința călăuzitoare... și... și...\nÎși ascunse fața În patrafir, În rămășițele mirosului de tămâie,\nmurmurând cuvinte fără șir. Preotul Îi mângâie părul umed,\nÎngânând:\n— În mijlocul tuturor ispitelor vieții, ai rămas fiul părintelui\ntău, Apostole! N-ai uitat Învățăturile lui, ci le-ai purtat pururea\nÎn sângele tău fierbinte... Ți-aduci aminte cum ne spunea, de\ncâte ori venea prin Năsăud, serios și impunător, parc-ar fi vor-\nbit cu niște bărbați: “Niciodată să nu uitați că sunteți româ-\nni!”...? Vijeliile vieții Îndoaie sufletul omului, dar nu pot smulge\ndintr-Însul rădăcinile cele nepieritoare!... Plăcut este Domnu-\nlui-Dumnezeului nostru acela care se jertfește de bunăvoie pen-\ntru neamul părinților săi și pentru credința lor În vecii vecilor!\n— Pentru neamul părinților, șopti Apostol, adâncindu-și obra-\njii În mirosul de tămâie, uitând Îndată cuvintele, ca și cum mint-\nea lui n-ar mai fi fost În stare să păstreze nici un Înțeles...\nÎntr-un târziu ușa se deschise singură, se Învârti molcom În",
  "țâțâni și se propti de perete. În bezna pervazului stătea preot-\nul, ca o chemare mută. Popa Constantin se aplecă peste capul\nlui Apostol, blând ca un părinte care deșteaptă din somn un\ncopilaș iubit:\n— Scoală, fiule, și fii tare În ceasul Încercării din urmă pre-\ncum a fost Domnul și Mântuitorul nostru Isus Hristos...\nApostol Bologa se cutremură, dar se ridică Îndată și se uită\nÎmprejur cu ochi Întrebători. Descoperind În ușă figura pretoru-\nlui, Își aduse aminte și Întinse brațul spre masă după pălăria\nmoale, fără panglică și roasă pe margini. Atunci Își văzu ceasor-\nnicul, retrase brusc mâna, desfăcu binișor curelușa și-l dădu\npreotului, fără să-și arunce ochii pe cadran, zicând Încet:\n— Constantine, să nu mă uiți...\nPopa strânse ceasornicul În palmă, sub crucea care tremura.\nApostol luă pălăria, o mototoli Între degete și privi nedumerit\nÎn ochii lui Boteanu și apoi spre pretorul din coridor.\n— Bologa... a sosit ora... Curaj! zise pretorul, dispărând\nimediat.\nApostol se Îndreptă spre ușă, trecu pragul și, În capul trepte-\nlor, se opri uluit. Ograda era plină de soldați cu făclii aprinse, cu\ncăști lucitoare ca la o retragere cu torțe În ajunul unei sărbători\nmari. Flăcările sfârâiau aspru, cu lumini roșcate, cu nourași de\nfum necăcios. Casa cu birourile diviziei Își Însemna conturile În\ncoasta dealului din spate peste care vârfurile plopilor bătrâni se\nÎnălțau ca niște mâini negre imploratoare spre cerul vânat, ciu-\nruit de stele.\nPriveliștea Înfioră inima lui Apostol, iar În corp simți privir-\nile tuturor oamenilor. Îl cuprinse frigul, tresări și, cu amândouă\nmâinile, Își Îndesă pălăria În cap, trăgând-o pe ochi, să nu mai\nvază nimic. Apoi, foarte agitat, Își ridică gulerul hainei peste\ngâtul gol.",
  "— Înainte! răsună deodată peste sfârâitul torțelor glasul pre-\ntorului, undeva, departe.\nApostol vru să pornească, dar nu-și putea urni picioarele.\nPreotul era lângă el. Se agăță de brațul lui, mulțumit c-a găsit\nsprijinul, și coborÎ treptele. Merse un răstimp. Împrejur auzea\nnumai sfârâit de făclii și zgomot de bocanci târâți anevoie. Apoi,\ndin stânga, izbucni brusc un hohot de plâns, prelung, ascuțit,\nacoperind tot convoiul și umplând văzduhul ca un cântec de\nmort. Apostol Își zise că e Ilona, strânse mai tare brațul preot-\nului, dar nu Întoarse capul, nici nu ridică ochii.\nIeșiră În șosea... Făcliile nu mai fâlfâiau așa de sfârâitor, parcă\nli s-ar fi risipit lumina și le-ar fi rămas numai fumul. În spate\nÎnsă gemea mereu plânsul, tot mai stins și mai depărtat. Apos-\ntol văzu că au apucat-o În dreapta, se minună și șopti preotului\nlimpede și cu părere de rău:\n— Unde mergem, părinte?\nÎn suflet Îi Încolți, lângă părerea de rău, un firicel de nădejde,\ncare-i spunea În taină: “Poate că totuși!...” Curând Însă părăsiră\nșoseaua, trecură pe sub un viaduct cărămiziu, apoi peste un\npodeț de scânduri noi.\n“Doamne, unde mergem?” se Întrebă Apostol acuma cu du-\nrere, mai ales că pe aici nu umblase niciodată.\nNu-și simțea deloc picioarele, se mira cum poate merge fără\npicioare și i se părea că plutește În aer, ca În vis. În aceeași\nvreme zise iarăși preotului, care-i ținea crucea În față:\n— Iartă-mă, Constantine, că din pricina mea trebuie să te\nobosești atâta... atâta...\nDrept răspuns, Boteanu murmură un crâmpei de rugăciune.\nApostol nu Înțelegea nimic, voia să-l Întrebe ce zice, dar țin-\nutul necunoscut Îl necăjea atât de rău, că uită ce-a vrut și iar se\ngândi, amărât: “Unde mergem?”\nO bucată de vreme urcară pe un drum taiat Într-o coastă de",
  "deal. Pârâul de sub podețul de scânduri noi acum gâlgâia\ngălăgios, În dreapta, la picioarele coastei... Auzind cum gâfâie\noamenii Împrejurul lui, Apostol șopti la urechea preotului:\n— Nici nu-mi simt picioarele... parc-aș pluti...\nBoteanu rosti mai tare rugăciunea, Înfricoșat de cuvintele\nlui Apostol care atârna tot mai greu pe brațul lui amorțit...\nUrcușul se isprăvi. Pârâul iar murmura alături, somnoros.\nLui Apostol i se părea că merge de o veșnicie pe o cărare\nfără sfârșit și din nou Îi răsări În creieri Întrebarea: “Unde mer-\ngem?” Atunci preotul parcă se poticni și Îndată prinse a se ruga\ncu glas mai fierbinte, cu vorbe mai grăbite.\n— Am sosit? Întrebă Bologa, neÎndrăznind să ridice ochii.\n— Fii tare, fiule, fii tare! bolborosi popa Constantin,\nplângător.\nApoi Apostol simți iarbă sub tălpi. Și deodată picioarele\nÎncepură să-l doară, ca și când ar fi dus o povară peste puterile\nlui.\n— Faceți loc!... Pe dincolo, părinte! se auzi, foarte răgușit,\nglasul pretorului.\nAtunci Bologa, nerecunoscând glasul și vrând să vază cine a\nstrigat, ridică fruntea și dădu cu ochii, de-abia la vreo zece pași,\nde un stâlp alb și lucios, cu un braț cârligat În vârf. Ștreangul se\nlegăna puțin și legănarea aceasta Îi aduse aminte cum a Încercat\nel odinioară, cu mâinile, rezistența funiei. În lucirea albă a lemnu-\nlui se deslușea ceva straniu, Încât Apostol lăsă repede capul În\njos.\nCând deschise iar ochii, se pomeni lângă stâlp. Mâna dreaptă\natinse Întâmplător lemnul rece și umed ca pielea de șarpe. Se\nscârbi și Începu să-și șteagră umezeala pe dunga pantalonului.\nÎn timpul acesta Însă Își plimba liniștit privirea peste mulțimea\nde fețe ciudate și necunoscute, parcă nici n-ar fi fost omenești,\ncare se ascundeau sub căști lătărețe, În lumina făcliilor fumuroa-",
  "se. Mirosul de rășină arsă Îi gâdila nările și fumul Îl supăra\nfiindcă-i Întuneca vederea. Plecă puțin capul și, aproape de pi-\ncioare, văzu pământul deschis ca o rană urâtă, gălbuie. Groapa\nnu părea adâncă și lutul era azvârlit numai În dreapta, alcătuind\no movilă, pe care stătea pretorul, Înălțându-se deasupra tutur-\nor, ca și cum el ar fi trebuit să... În stânga, la marginea gropii,\nun coșciug de brad, gol, descoperit... Capacul, cu o cruce nea-\ngră la mijloc, zăcea alături de o cruce mare de lemn, pe care\nscria, cu slove strâmbe: Apostol Bologa... Numele i se părea\nstrăin și se Întrebă aproape supărat: “Oare cine să fie Apostol\nBologa?”\n— Gata?... Gata! strigă pretorul, pe movila de pământ, flu-\nturând o foaie de hârtie.\nApostol ascultă numai Începutul sentinței, pe urmă se uită\nla oamenii din preajma lui, gândindu-se că generalul n-a venit\nși probabil că doarme... Lângă movila pretorului zări un doctor\ncu ceasul În mână: “Nu-i doctorul Meyer... nu, nu...” La picio-\narele gropii recunoscu apoi pe Klapka, cu ochii plânși, Îngroziți,\ncare-l obosiră, Încât Întoarse capul. La doi pași, În stânga, stătea\nun țăran sprijinit În hârleț cu capul gol, cu părul asudat și lipit\npe frunte, cu obrajii umezi de lacrimi. “Uite groparul... Vidor...”\nse gândi dânsul cu bucurie și vru să-i facă un semn. Dar tocmai\natunci pretorul sfârși citirea cu glas ascuțit și strident ca un\nscârțâit de ușă cu țâțâni ruginite, și Apostol Își luă seama, Între-\nbându-se speriat ce-o să fie acuma... Peste o clipă auzi, din\nspate, limpede, o voce șovăitoare:\n— Trebuie... pe scaun...\nBologa pricepu că trebuie să se suie pe scaunul care se afla\nlângă genunchii lui și nu-l observase până acum. Îi era teamă că\niar nu va putea mișca picioarele... “Trebuie... trebuie să Încerc”,\nÎi fulgeră prin creieri. Apoi deodată se simți cuprins În brațe. Se\nÎngrozi. Groparul Îl sărută pe obraji, apăsat, cu buzele și mustățile",
  "ude.\n— La o parte! răcni pretorul, spăimântat, ridicând brațele.\nApostol se urcă pe scaun și se lovi cu capul de ștreangul ce\natârna de sus. Pălăria i se Înfundase pe ochi. O scoase și o\naruncă În groapă. În aceeași clipă izbucni un plâns gros, disper-\nat, nestăpânit. “Cine plânge?” se gândi Bologa. Klapka se bătea\ncu pumnii În piept.\nAtunci Apostol fu Împresurat de un val de iubire izvorâtă\nparcă din rărunchii pământului. Ridică ochii spre cerul țințuit\ncu puține stele Întârziate. Crestele munților se desenau pe cer\nca un ferăstrău uriaș cu dinții tociți. Drept În față lucea tainic\nluceafărul, vestind răsăritul soarelui. Apostol Își potrivi singur\nștreangul, cu ochii Însetați de lumina răsăritului. Pământul i se\nsmulse de sub picioare. Își simți trupul atârnând ca o povară.\nPrivirile Însă Îi zburau, nerăbdătoare, spre strălucirea cerească,\nÎn vreme ce În urechi i se stingea glasul preotului:\n— Primește, Doamne, sufletul robului tău Apostol... Apos-\ntol... Apostol..."
]